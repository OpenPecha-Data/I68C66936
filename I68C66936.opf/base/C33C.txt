༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
WooEGs4017048
ImageGroup:
ISBN:
100EGS1017050
n/a
LCCN:
n/a
Title:
གྲུབ་པའི་དབང་ཕྱུག་སྒྲུབ་བརྒྱུད་དཔའ་བོ་སྒག་ཤམ་ན་སྐུ་རབས་རིམ་བྱོན་གྱི་རྣམ་པར་ཐར་པ་
མདོ་ཙམ་ཡོད་པ་རྫོགས་ལྡན་གསར་པའི་དགའ་སྟོན
grub pa'i dbang phyug sgrub brgyud dpa' bo sgag sham can sku rabs rim
byon gyi mam par thar pa mdo tsam od pa rdzogs Idan gsar pa'i dga' ston
Author:
བསམ་གཏན་རྣམ་རྒྱལ
bsam gtan inam rgyal
postfaces in chinese and english
]n/a;na
[zi ling?]
Inia
][199g??
Descriptor:
Original Publication:
Place:
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
Scanned at M/S Satiuj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 1001 1, U.S.A 2006.



ག །གྲུབ་པའི་དབང་ཕྱུག་སྒྲུབ་བརྒྱུད་
དཔའ་བོ་སྟག་ཤམ་སྔོན་སྐུ་རབས་
རིམ་བྱོན་གྱི་རྣམ་པོར་ཐར་པ་
མདོ་ཙམ་བརྗོད་པ་རྫོགས་
ལྡན་གསར་པའི་དགའ་
སྟོན་ཞེས་བྱ་བ་
བཞུགས་སོ། །



༄༅། །གྲུབ་པའི་དབང་ཕྱུག་སྒྲུབ་བརྒྱུད་
དཔའ་བོ་སྟག་ཤམ་ཙན་སྐུ་རབས་
རིམ་བྱོན་གྱི་རྣམ་པར་ཐར་པ་
མདོ་ཙམ་བརྗོད་པ་རྫོགས་
ལྡན་གསར་པའི་དགའ་
སྟོན་ཞེས་བྱ་བ་
བཞུགས་སོ། །



ལ་་་་་་་
སྒྲུབ་བརྒྱུད་ཆོས་ཀྱི་ཉི་མ་སྐུ་རབས་རིམ་བྱོན་མཚོན་པའི་སྣང་བརྙན།



སྒྲུབ་བརྒྱུད་ཆོས་ཀྱི་ཉི་མ་སྐུ་རབས་རིམ་བྱོན་མཚོན་པའི་སྣང་བརྙན།



གྲུབ་དབང སྒྲུབ་བརྒྱུད་པའི་རྣམ་ཐར།
༄༅། །གྲུབ་པའི་དབང་ཕྱུག་སྒྲུབ་བརྒྱུད་
དཔའ་བོ་སྟག་ཤམ་ཅན་སྐུ་རབས་
རིམ་བྱོན་གྱི་རྣམ་པར་ཐར་པ་
མདོ་ཙམ་བརྗོད་པ་རྫོགས་
ལྡན་གསར་པའི་དགའ་
སྟོན་ཞེས་བྱ་བ་
བཞུགས་སོ། །
སྐྱུ་རའི་བསམ་གཏན་རྣམ་རྒྱལ་གྱིས་བརྩམས།
སྒྲུབ་བརྒྱུད་ཤེས་རིག་ཉམས་གསོ་ཁང་གི་
རིག་མཛོད་ཡིག་དཔར་སྡེ་ཚན་གྱིས་དཔར་དུ་བསྐྲུན།



གྲུབ་དབང་སྒྲུབ་བརྒྱུད་པའི་རྣམ་ཐར།
༄༅། །ཨོཾ་སྭ་སྟི། རླབས་ཆེན་ཚོགས་གཉིས་ཤར་རི་ལས་་་་་
འོངས་མཚན་དཔེའི་འོད་ཀྱི་དྲྭ་བ་ཅན།. །
མཁྱེན་བརྩེ་ནུས་པའི་གཟི་བྱིན་རབ་འབར་གདུལ་བྱའི་་་་་་་
མཁའ་ལ་འགོག་མེད་ཤར། ། །
རྣམ་འདྲེན་རྒྱུ་སྐར་སྟོང་གི་དབུས་ན་ཐུགས་སྟོབས་རྨད་བྱུང་
ལམ་མེ་བ། ། །
ཐུབ་དབང་ཉི་མའི་གཉེན་དེ་བྱང་ཆུབ་བར་དུ་སྤྱི་བོའི་གཙུག་
གིས་མཆོད།༡།
དྲི་མེད་མདངས་ལྡན་པད་སྡོང་ལས་འཁྲུངས་པ། །
རྒྱལ་ཀུན་མཁྱེན་བརྩེ་ནུས་པའི་སྤྱི་གཟུགས་མཆོག །
ཁྱད་པར་བོད་ཁམས་འགྲོ་བའི་སྐྱབས་གཅིག་པུ། །
མཚོ་སྐྱེས་རྡོ་རྗེ་སྙིང་དབུས་པད་མོར་བཞུགས།༢ །
རྒྱལ་བའི་རྣམ་འཕྲུལ་རྒྱལ་བས་ལུང་བསྟན་ཅིང་། །
རྒྱལ་གསུང་དམ་པའི་ཆོས་ཀྱི་མཛོད་བཟུང་ནས། །
གདུལ་བྱ་ལྷག་མ་སྐྱོང་བའི་ཕྲིན་ལས་ཅན། །
འཕགས་མཆོག་ཀླུ་ཡི་དབང་པོས་རྟག་སྐྱོངས་མཛོད།༣།
གང་ཉིད་སྲིད་ཞིའི་མཐའ་ལས་འདས་ན་ཡང་། ། །



གྲུབ་དབང་སྒྲུབ་བརྒྱུད་པའི་རྣམ་ཐར།
སྙིགས་དུས་བོད་ཁམས་གདུལ་བྱའི་དོན་ཆེད་དུ། །
བསམ་བཞིན་སྲིད་པ་བཞེས་པའི་རོལ་གར་མཁན། །
མཉམ་མེད་རིན་ཆེན་དཔལ་ལ་གུས་ཕྱག་འཚལ།༤།
རྒྱལ་ཀུན་ཐུགས་ཀྱི་རྡོ་རྗེའི་རང་གཟུགས་མཆོག །
གསང་བ་བསམ་མི་ཁྱབ་པའི་བདག་ཉིད་ཅན། །
གསང་ཆེན་ཐེག་པའི་གཉེར་འཛིན་དབང་བསྐུར་བའི།།
རྡོ་རྗེ་ཅན་དེ་ཚེ་རབས་ཡོངས་ཀྱི་མགོན།༥།
གང་གི་གསང་གསུམ་ཡེ་ཤེས་སྒྱུ་མའི་གར། །
སྲིད་པའི་མུན་སེལ་ཆོས་ཀྱི་ཉི་མ་ཞེས། །
རྣམ་བཞིའི་ཕྲིན་ལས་རྒྱ་མཚོར་དབང་འབྱོར་བའི། །
དཔའ་བོ་སྟག་ཤམ་རྡོ་རྗེ་གཏན་གྱི་སྐྱབས།༦ །
མགོན་པོ་གང་གི་རྣམ་པར་ཐར་པ་ནི། །
ཕྱི་ནང་གསང་བ་བསམ་གྱིས་མི་ཁྱབ་ཅིང་། །
གཞན་ཡང་རིགས་དྲུག་གང་ལ་གང་འདུལ་གྱིས། །
སྣ་ཚོགས་སྤྲུལ་པའི་རོལ་གར་ཚད་མེད་དེ།༧ །
ཕྱི་ཡི་རྣམ་ཐར་མི་མཇེད་འཇིག་རྟེན་འདིར། །
སུམ་ལྡན་རྡོ་རྗེ་འཛིན་པའི་ཚུལ་བསྟན་ནས། །



གྲུབ་དབང་སྒྲུབ་བརྒྱུད་པའི་རྣམ་ཐར།
ཚར་གཅོད་རྗེས་སུ་འཛིན་པའི་ཕྲིན་ལས་ཀྱིས། །
སྙིགས་དུས་རྒུད་པ་སེལ་བའི་ནུས་མཐུ་ཅན།༨ །
ནང་གི་རྣམ་ཐར་འོག་མིན་གནས་མཆོག་ཏུ། །
ངེས་པ་ལྔ་ལྡན་ལོངས་སྤྱོད་རྫོགས་པའི་ཚུལ། །
རིགས་ལྔའི་འཁོར་ལ་བརྡ་ཡིས་ཆོས་བསྟན་པས། །
སྟོན་འཁོར་དགོངས་པ་མཉམ་པའི་བྱིན་རླབས་ཅན།༩།
གསང་བའི་རྣམ་ཐར་འོག་མིན་ཡུམ་མཁའ་རུ། །
དཀྱིལ་འཁོར་རྒྱ་མཚོའི་ཁྱབ་བདག་ཧེ་རུ་ཀ། །
འཁོར་འདས་ཡོངས་གྲོལ་ཆེན་པོའི་བརྟུལ་ཞུགས་ཀྱིས།།
འཁོར་བ་དོང་ནས་སྤྲུགས་པའི་ཕྲིན་ལས་ཅན།༡༠།
དེ་ཚུལ་ཐམས་ཅད་མཁྱེན་པའི་སྤྱོད་ཡུལ་ལས། །
སར་གནས་འཕགས་པས་ཀྱང་ནི་གཞལ་དཀའ་ཞིང་། །
ལྕེ་བརྒྱར་སྤྲུལ་ནས་བསྐལ་བ་སྟོང་ཕྲག་ཏུ། །
བརྗོད་ཀྱང་བས་པར་འགྱུར་བ་མ་ཡིན་ན།༡༡ །
ལས་ཉོན་དྲག་པོའི་ཁུར་གྱིས་རབ་ནོན་པའི། །
རྨོངས་བརྟུལ་བདག་འདྲས་བརྗོད་པའི་འོས་མིན་ཏེ། །
ནམ་མཁའ་སྟོང་པ་འདོམ་གྱིས་གཞལ་བ་དང༌། ། །



གྲུབ་དབང་སྒྲུབ་བརྒྱུད་པའི་རྣམ་ཐར།
རི་རབ་སྲང་ལ་འདེགས་པ་ཇི་བཞིན་ནོ།༡༢ །
འོན་ཀྱང་སྣོད་བཅུད་རྒུད་པ་ཞི་ཕྱིར་དང༌། །
རྒྱལ་ཁམས་བདེ་ཕྱིར་བསྟན་པ་འཕེལ་བའི་ཕྱིར། །
ཚོགས་ཆེན་རྫོགས་ཕྱིར་སྐུ་དྲིན་གསོབ་ཕྱིར་དང་། །
ཕྱི་རབས་དད་ལྡན་དྭངས་བ་འདྲེན་པའི་ཕྱིར།༡༣ །
རྒྱ་མཚོ་ཆེ་ལས་ཆུ་ཐིག་ཕྲ་མོ་ཙམ། །
སྒྲོ་སྐུར་མེད་པའི་ལམ་ནས་སྨྲ་བ་ལ། །
བླ་མ་ལྷག་པའི་ལྷ་ཡིས་བྱིན་རླབས་ཤིང་། །
དམ་ཅན་རྒྱ་མཚོས་ཤིས་པའི་ལས་མཛོད་ཅིག །
དེ་ཡང་དུས་གསུམ་སངས་རྒྱས་ཐམས་ཅད་ཀྱི་ངོ་བོ།
ཆོས་ཕུང་བརྒྱད་ཁྲི་བཞི་སྟོང་གི་འབྱུང་གནས། འཕགས་་་་་
ཚོགས་དགེ་འདུན་འབུམ་གྱི་མངའ་བདག རིག་འཛིན་གྲུབ་
ཐོབ་ཡོངས་ཀྱི་རྒྱལ་པོ། ཁྱབ་བདག་དཔལ་ལྡན་བླ་མ་དམ་པ་
མཚན་བརྗོད་པ་དཀའ་བ་དོན་གྱི་སླད་དུ་མཚན་ནས་སྨྲོས་ན།།
༧ དཀོན་མཆོག་བསྟན་འཛིན་སྒྲུབ་བརྒྱུད་ཆོས་ཀྱི་ཉི་མ་་་་་
ཕྱོགས་ལས་རྣམ་པར་རྒྱལ་བའི་སྡེ་འམ། སྒྲུབ་བརྒྱུད་དཔའ་་
བོ་སྟག་ཤམ་ཅན་ཞེས་མཚན་ཡོངས་སུ་གྲགས་པ་འདི་ཉིད་ཀྱི་



གྲུབ་དབང་སྒྲུབ་བརྒྱུད་པའི་རྣམ་ཐར།
རྣམ་པར་ཐར་པ་མདོ་ཙམ་བརྗོད་པ་ལ། དམ་པ་འདི་ཉིད་་་
ངེས་པའི་དོན་དུ་ན་བསྐལ་བ་བགྲང་བ་ལས་འདས་པའི་སྔོན་
རོལ་ནས་དག་པ་གཉིས་ལྡན་གྱི་ངོ་བོར་སངས་རྒྱས་ཤིང་།
དུས་གསུམ་སངས་རྒྱས་ཀུན་གྱི་སྤྱི་མེས་སུ་བཞུགས་པ་སྟེ།
དེ་སྐད་དུའང་། མདོ་ཏིང་འཛིན་རྒྱལ་པོ་ལས།
བསྐལ་བ་བྱེ་སྟོང་བསམ་གྱིས་མི་ཁྱབ་པ། །
དེ་ཡི་ཚད་ནི་ནམ་ཡང་མེད་པ་ནས། །
བྱང་ཆུབ་མཆོག་རབ་འདི་ནི་ངས་ཐོབ་སྟེ། །
ངས་ནི་རྟག་ཏུ་ཆོས་ཀྱང་རབ་འཆད་དོ། །
ཞེས་དང༌། ཡབ་སྲས་མཇལ་བའི་མདོ་ལས། །
དཔའ་བོ་ཆེན་པོ་ཐབས་མཁས་སྟེ། །
སེམས་ཅན་ཡོངས་སུ་སྨིན་མཛད་ཕྱིར། ། །
བྱེ་བ་ཕྲག་བརྒྱ་རྒྱལ་བ་ཉིད། །
སངས་རྒྱས་ཉིད་དུ་བསྟན་གྱུར་ཀྱང༌། །
ད་དུང་དུ་ཡང་འདྲེན་པ་ཁྱོད། །
སངས་རྒྱས་མང་པོར་སྟོན་པར་མཛད། །
ཅེས་སོ། དེ་ལྟ་ནའང་རྣམ་པ་གང་ལ་གང་འདུལ་གྱི་སྤྲུལ་



གྲུབ་དབང་སྒྲུབ་བརྒྱུད་པའི་རྣམ་ཐར།
སྒྱུར་སྣ་ཚོགས་འགྱེད་པ་སྟེ། དཔལ་དུས་ཀྱི་འཁོར་ལོ་ལས།
འདི་ཡི་སྡུད་པ་བྱེད་པ་པོ། །
གཞན་དག་ཡོད་པ་མ་ཡིན་ཏེ། །
བདག་ཉིད་འབའ་ཞིག་སྨྲ་བར་བྱེད། །
སྡུད་པ་པོ་ནི་ཐུགས་རྡོ་རྗེ། །
ཞེས་དང་། ཡིད་བཞིན་རིན་པོ་ཆེ་བཀོད་པའི་རྒྱུད་ལས།
ཀུན་གྱི་སྔོན་རོལ་སངས་རྒྱས་པ། །
རྡོ་རྗེ་འཛིན་རྒྱལ་གསང་བ་ཆེ། །
བསམ་ཡས་ཞིང་དུ་རྣམ་པར་རོལ། །
གྲངས་མེད་སྔ་ཕྱིའི་དུས་ཀུན་ཏུ། །
ཞི་དང་ཁྲོ་ཚུལ་དཔག་མེད་ཅིང་། །
སྣ་ཚོགས་ཚུལ་གྱིས་དོན་མཛད་ཀྱང་། །
ད་དུང་བསྐལ་བ་བཟང་པོ་འདིར། །
འདྲེན་པ་སྟོང་དུ་བསྒྱུར་མཛད་ཅིང་། །
ཞེས་པ་ལྟར། དེ་འང་སྔོན་འཁོར་ལོས་སྒྱུར་བའི་རྒྱལ་པོ་
འཕགས་སྐྱེས་པོ་བྱ་བ་སྲས་སྟོང་དང་རྩ་གཉིས་ཡོད་པ་ཞིག་་
བྱུང་བ། དེ་ཉིད་ཀྱི་དབུ་ཡི་མཆོད་གནས་རྣལ་འབྱོར་པ་ནུས་



གྲུབ་དབང་སྒྲུབ་བརྒྱུད་པའི་རྣམ་ཐར།
ལྡན་རྡོ་རྗེ་ཞེས་བྱ་བས། གཞོན་ནུ་དེ་དག་གི་མིང་རེ་རེ་་་་
བཞིན་མཐིང་ཤོག་ལ་གསེར་གྱིས་བྲིས་ནས་རིན་པོ་ཆེའི་བུམ་
པར་བཅུག་སྟེ། མིང་འབྱུང་རིམ་བཞིན་བསྐལ་བཟང་གི་་་་༌་
སངས་རྒྱས་སྟོང་རྩ་ལུང་བསྟན་པའི་སྐབས། གཞོན་ནུ་ཆོས་་
ཀྱི་སེམས་དཔའ་དེ་ཉིད་མ་འོངས་པར་ཕུ་བོ་སངས་རྒྱས་སྟོང་
གིས་དང་པོ་བྱང་ཆུབ་ཏུ་ཐུགས་བསྐྱེད་པ་ནས་མཐར་མྱ་ངན་
མ་འདས་ཀྱི་བར་དུ། སྐུ་གསུང་ཐུགས་ལ་ཉེ་བར་འཚེ་བའི་མ་
རུངས་པ་རྣམས་དང༌། འཕྲིན་ལས་ལ་གནོད་ཅིང་བར་དུ་་་
གཅོད་པར་བྱེད་པའི་བདུད་དང་ལོག་འདྲེན་ཐམས་ཅད་་་་
འདུལ་བའི་ཕྱིར་མཐུ་སྟོབས་བསམ་གྱིས་མི་ཁྱབ་པའི་རྡོ་རྗེ་་་
འབར་བ་ཕྱག་ཏུ་བསྣམས་པའི་དཔལ་ཕྱག་ན་རྡོ་རྗེར་འགྱུར་
བ་ལུང་བསྟན་པ་ལྟར། བསྐལ་བ་བཟང་པོ་འདི་ཉིད་ཀྱི་ཐོག་
མའི་དུས་སུ་ཕྱོགས་བཅུའི་སངས་རྒྱས་ཐམས་ཅད་ཀྱིས་སྐུ་་་་
གསུང་ཐུགས་རྡོ་རྗེའི་གསང་བ་གསུམ་གྱི་བདག་ཉིད་དུ་བྱིན་
གྱིས་རླབས་ཤིང་། གསང་སྔགས་དང་རིགས་སྔགས་དང་་་་་་
གཟུངས་སྔགས་ཀུན་གྱི་བདག་པོ། ཁྲོ་བོ་ཐམས་ཅད་ཀྱི་རྒྱལ་
པོ། གདོན་བགེགས་འབྱུང་པོ་ཐམས་ཅད་འདུལ་བའི་གཉེན་



གྲུབ་དབང་སྒྲུབ་བརྒྱུད་པའི་རྣམ་ཐར།
པོར་དབང་བསྐུར་ཞིང་། གསང་ཆེན་རྡོ་རྗེ་ཐེག་པའི་བཀའ་
ཡི་སྡུད་པ་པོ་དང་བསྟན་པའི་གཉེར་འཛིན་དུ་བསྐོས་ནས་་་
སངས་རྒྱས་ཐམས་ཅད་ཀྱི་ཐུགས་རྡོ་རྗེའི་རང་གཟུགས་་་་་་
དབང་རྟགས་ཀྱི་རྡོ་རྗེ་ཕྱག་ཏུ་བཏད་དེ་འཛམ་བུའི་གླིང་དུ་་་
གསང་སྔགས་ཀྱི་བསྟན་པ་སྤེལ་བའི་ཕྱིར། རི་མ་ལ་ཡ་གནམ་
ལྕགས་འབར་བའི་རྩེ་ལ་སོགས་པར་བྱོན་ནས་གདུལ་བྱ་་་་་
དབང་པོ་ཡང་རབ་རྟོགས་གྲོལ་ཅིག་ཅར་བའི་རིགས་ཅན་་་
རྣམས་ལ་ཚེ་གཅིག་ལུས་གཅིག་གིས་ཟུང་འཇུག་རྡོ་རྗེ་འཆང་
གི་གོ་འཕང་བདེ་བླག་ཏུ་འཐོབ་པར་བྱེད་པའི་རྡོ་རྗེ་ཐེག་་་་
པའི་ཆོས་འཁོར་བསམ་གྱིས་མི་ཁྱབ་པ་སྐོར་ཞིང་། གདུལ་་་
དཀའ་བ་རྣམས་ཚར་གཅོད་རྗེས་འཛིན་གྱི་སྒོ་ནས་འདུལ་་་་
བར་མཛད་པའི་དཔལ་ཕྱག་ན་རྡོ་རྗེ་དེ་ཉིད་སྔོན་གྱི་ཐུགས་་
བསྐྱེད་དང་སྨོན་ལམ་གྱི་དབང་གིས་རྩོད་ལྡན་སྙིགས་མའི་་་
དུས་འདིར་ཕྲིན་ལས་རྣམ་པ་བཞིའི་སྒོ་ནས་གཟུགས་ཅན་་་་་
གཟུགས་མེད་ཀྱི་གདུལ་བྱ་རྣམས་འདུལ་བར་བྱ་བའི་ཕྱིར་རྒྱ་
དཀར་ནག་སོགས་འཛམ་གླིང་གི་ས་གནས་སོ་སོར་སྤྲུལ་པ་་་
དང་ཡང་སྤྲུལ་བསམ་གྱིས་མི་ཁྱབ་ཅིང་། བྱེ་བྲག་བོད་གངས་



གྲུབ་དབང་སྒྲུབ་བརྒྱུད་པའི་རྣམ་ཐར།
ཅན་གྱི་ལྗོངས་འདིར་གྲུབ་ཐོབ་རྗེ་འབངས་ཉེར་ལྔའི་ནང་གི་
སོག་པོ་ལྷ་དཔལ་དང་། མངའ་བདག་ཁྲི་རལ་པ་ཅན། འགྲོ་
མགོན་ཆོས་རྒྱལ་འཕགས་པ། རས་ཆུང་རྡོ་རྗེ་གྲགས་པ། ཇོ་་་
ནང་ཏཱ་རཱ་ན་ཐཱ། གླིང་རྗེ་གེ་སར་གྱི་ཕུ་བོ་འབུམ་པ་རྒྱ་ཚ་ཞལ་
དཀར། གཏེར་སྟོན་ཆེན་པོ་གླིང་པ་བརྒྱད་ཀྱི་ནང་གི་གཏེར་
ཆེན་རྡོ་རྗེ་གླིང་པ་སོགས་སྤྲུལ་པ་དང་ཡང་སྤྲུལ་བསམ་གྱིས་་
མི་ཁྱབ་པ་བྱོན་པ་ལས་སྐབས་སུ་བབས་པ་ནི། ཞིང་དང་དུས་
འདིར་སྤྱིར་ཕན་བདེ་མ་ལུས་པའི་འབྱུང་གནས་སངས་རྒྱས་
ཀྱི་བསྟན་པ་དང་བྱེ་བྲག་ཏུ་ངེས་དོན་སྒྲུབ་བརྒྱུད་ཀྱི་བསྟན་་
པ་རིན་པོ་ཆེ་ཕྱོགས་མཐར་སྤེལ་བའི་ཕྱིར་དང་། ནག་པོའི་རྩ་
ལག་སྡེ་དཔུང་དང་བཅས་པ་གདུལ་བར་བྱ་བའི་ཕྱིར་སྐུ་སྐྱེ་
བ་བཞེས་པའི་ཚུལ་ནི། རྒྱ་བོད་ཧོར་གསུམ་དུ་ཡོངས་སུ་་་་་
གྲགས་པའི་སྟོབས་ཀྱི་འཁོར་ལོས་སྒྱུར་བའི་རྒྱལ་པོ། ཤར་་་་
ནས་དར་རྩེ་མདོ་ཡི་ཡན་ཆད། ལྷོ་ནས་ཚ་བ་རོང་གི་ཚུན་ཆད།
ནུབ་ནས་དབུས་གཙང་རུ་བཞིའི་མན་ཆད། བྱང་ནས་སོག་་་
ལ་སྐྱ་བོའི་ཚུན་ཆད། སོག་མདའ་ཚན་བཅོ་བརྒྱད། ཁམས་་་་
དེམ་ཁྲི་ཉེར་ལྔ་དང་བཅས་པར་མཁས་པའི་ཐབས་དང་་་་་་



གྲུབ་དབང་སྒྲུབ་བརྒྱུད་པའི་རྣམ་ཐར།
བཙན་པོའི་དཔུང་གིས་དབང་དུ་བསྡུས་ཤིང་། སངས་རྒྱས་
ཀྱི་བསྟན་པ་ལ་སྲི་ཞུ་བླ་ལྷག་ཏུ་ཆེ་བ། སོག་གོ་ཤི་བསྟན་་་་་་
འཛིན་ཆོས་ཀྱི་རྒྱལ་པོ་ཞེས་མཚན་སྙན་ས་གསུམ་ཁྱབ་པ་དེ་་
ཉིད་ཀྱི་གདུང་བརྒྱུད་དུ། རབ་བྱུང་བཅུ་གཅིག་པའི་ས་ཕོ་་་་
སྟག་གི་ལོ་སྤྱི་ལོ་༡༦༣༨ ལ་ སྐུ་སྨད་ལ་སྟག་ཤམ་གྱི་རི་མོ་་་་
འབུར་དོད་དུ་ཡོད་པ། སྟོབས་དང་རྫུ་འཕྲུལ་ཐོགས་པ་མེད་
པ། ཟག་མེད་མངོན་ཤེས་ཐུགས་ལ་མངའ་བ། ངོ་མཚར་ཁྱད་
དུ་འཕགས་པ་ཞིག་འཁྲུངས་པ་ལ་བར་ཐུལ་ཕྲིན་ལས་རྒྱས་་་
སམ། དཔའ་བོ་ཕྲིན་ལས་རྒྱས་ཞེས་གསོལ།
རྡོ་རྗེ་འཛིན་རྒྱལ་གསང་བའི་བདག །
གདུལ་དཀའ་འདུལ་བའི་དཔའ་བོ་ཆེ། །
འཇིག་རྟེན་གསུམ་གྱི་འདྲེན་པ་ནི། ། །
གདོད་ནས་ཡང་དག་སངས་རྒྱས་ཀྱང་། །
གདུལ་བྱ་མཐའ་ཡས་རྒྱ་མཚོ་ལ། །
འདུལ་མཛད་སྤྲུལ་པ་རྒྱ་མཚོ་འགྱེད། །
དེ་བཞིན་མོས་པ་རྒྱ་མཚོའི་ངོར། །
ཐབས་མཁས་མཛད་པའང་རྒྱ་མཚོར་སྟོན། །
10



གྲུབ་དབང་སྒྲུབ་བརྒྱུད་པའི་རྣམ་ཐར།
བྱེ་བྲག་གངས་ཅན་བོད་ཀྱི་ཡུལ། །
མདོ་ཁམས་འཛིན་མའི་ཐིག་ལེ་འདིར། །
ནག་ཕྱོགས་བདུད་དཔུང་གཞོམ་ཕྱིར་དང་། །
ངེས་དོན་བསྟན་པ་སྤེལ་བའི་ཕྱིར། །
སྟོབས་ཀྱི་འཁོར་ལོ་བསྒྱུར་བ་ཡི། །
རིགས་ཀྱི་མྱུ་གུར་འཁྲུངས་པ་ལ། །
དམ་པའི་རང་རྟགས་མངོན་གསལ་བས། །
སྟག་ཤམ་རྡོ་རྗེ་མཚན་དུ་གྲགས། །
དེ་ནས་བསྟན་འཛིན་ཆོས་ཀྱི་རྒྱལ་པོ་དེ་ཉིད་ཀྱིས་སངས་
རྒྱས་ཀྱི་བསྟན་པ་བཤིགས་པ་དང་། དམག་ཇག་གི་དཔུང་་་
མགོ་བཟུང་ནས་སྐྱེ་འགྲོ་ཡོངས་ལ་གནོད་ཅིང་འཚེ་བར་བྱེད་
པའི་ཁམས་བེ་རུ་རྒྱལ་པོ་བཏུལ་ནས། ས་གཞིས་མཁར་གསུམ།
སྡེ་དཔོན་མངའ་འབངས་དང་བཅས་པ་ཆབ་འོག་ཏུ་བཅུག་
ནས། རྒྱལ་ཁམས་ཞི་འཇགས་སུ་བཏང་། སངས་རྒྱས་བསྟན་
པའི་རྒྱལ་མཚན་དགུང་ལ་བསྒྲེངས་ཏེ། ཟླ་རྒྱལ་རྡོ་རྗེ་འཕེན་
ཕྱུག་གི་ཉེ་ཞོལ་དུ། སོག་པོའི་ཕྱིང་གུར་ཤ་སྟག་ཕུབ་ནས་སྒར་
བཏབ་སྟེ་རི་བོ་ལམ་མེད་ལ་ལམ་བཏོད། མདན་རྟ་ལ་ཁྲ་མོ་



གྲུབ་དབང་སྒྲུབ་བརྒྱུད་པའི་རྣམ་ཐར།
ལ་རྐྱང་འབྲོང་གཉིས་ལ་འོག་རྟ་འགེལ་ཁལ་བྱས་པའི་རྗེས་་་
བཏོད། ཆུ་བོ་རབ་མེད་ལ་རབ་བཏོད། མདན་སེང་རབ་་་་་
བདུན་ལ་སྐྱ་རབ་བཏོད་ནས་བཞུགས་པའི་ཚེ། ཁམས་ཕྱོགས་
ཀྱི་འབྲི་གུང་སྐྱབས་མགོན་ལྷོ་མགར་ཁྲི་གསུམ་གྱི་ནང་ནས།
རྒྱལ་དབང་རིག་འཛིན་ཆོས་གྲགས་ཀྱི་ཐུགས་སྲས་ལྷོ་རིན་པོ་
ཆེ་དཀོན་མཆོག་ཕྲིན་ལས་རྣམ་རྒྱལ་གདན་དྲངས་ཏེ་དབུ་ཡི་
མཆོད་གནས་སུ་བཀུར། དེའི་དུས་སུ་དཔལ་ཆེན་གསང་བའི་
བདག་པོ་མི་ཡི་རྣམ་རོལ་དུ་བྱོན་པ། དཔའ་བོ་ཕྲིན་ལས་རྒྱས་
ཞེས་པ་དེ་ཉིད་རྗེས་སུ་འཛིན་ཏེ་རབ་ཏུ་བྱུང་བའི་མཚན་ལ། །
༧ དཀོན་མཆོག་བསྟན་འཛིན་སྒྲུབ་བརྒྱུད་ཆོས་ཀྱི་ཉི་མ་ཞེས་
གསོལ། མི་རྣམས་ཀྱིས་སྒྲུབ་བརྒྱུད་དཔའ་བོ་སྟག་ཤམ་ཅན་་
ཡང་ཞུ།
མཚན་ཉིད་ཀུན་ལྡན་བླ་མ་དམ་པ་ལ། །
མཐོན་མཐིང་རལ་པའི་གཙུག་ཕུད་ཕུལ་ནས་སུ། །
ཚངས་སྤྱོད་མཆོག་གི་བརྟུལ་ཞུགས་ཉེར་བཞེས་ཚེ། །
སྒྲུབ་བརྒྱུད་ཆོས་ཀྱི་ཉི་མ་མཚན་དུ་གསོལ། །
འོག་མིན་ཞིང་དུ་བཅོམ་ལྡན་གསང་བའི་བདག །
12



གྲུབ་དབང་སྒྲུབ་བརྒྱུད་པའི་རྣམ་ཐར།
གུ་རུའི་སྤྱན་སྔར་སོག་པོ་ལྷ་དཔལ་གྲགས། །
ད་ལྟ་སྟམ་ཤམ་རྡོ་རྗེ་ཁྱོད་ཡིན་ཞེས། །
བསླུ་མེད་རྡོ་རྗེའི་ཚིག་གིས་ལུང་ཡང་ཐོབ། །
དེ་ནས་ཁོང་རྣམ་གཉིས་ལ་བླ་མ་དང་ལྷག་པའི་ལྷ་ཡིས་
ལུང་བསྟན་པ་ནི། རྒྱ་བོད་བར་གྱི་འགྲིམ་ལམ། ས་མཛོ་རྒན་་
འདྲ་བའི་སྣ་མདོ། ལམ་ཀོ་རུ་འདྲ་བའི་བཞི་མདོ། བཙན་དང་
མ་མོའི་རྒྱུ་ལམ། དམུ་རྒོད་ཇག་པའི་བཤར་ལམ། འདིར་དོན་
བརྒྱུད་སྙིང་པོ་མཉམ་མེད་འབྲི་གུང་བཀའ་བརྒྱུད་ཀྱི་རིང་་་
ལུགས་འཛིན་པའི་དགོན་པ་ཞིག་བཏབ་ན། སྤྱིར་སངས་རྒྱས་
ཀྱི་བསྟན་པ་དང་། སེམས་ཅན་གྱི་བདེ་སྐྱིད། སྒོས་མདོ་ཁམས་
ཕྱོགས་ཀྱི་ས་ཆ་ཡུལ་ཕྱོགས་འདིར་སྐལ་ངན་དུས་ཀྱི་རྒུད་པ་་
མ་ལུས་པ་ཞི་བ་དང་། བདེ་སྐྱིད་རྫོགས་ལྡན་གྱི་དཔལ་ཡོན་་
དར་བ་འགྱུར་བར་ལུང་བསྟན། །
ཕ་མཐའ་མི་མངོན་གཡུ་ཡི་རྩྭ་ཐང་སྟེང་། །
རྐང་བཞི་ཕྱུགས་རིགས་སྣ་ཚོགས་གཅལ་དུ་བཀྲམས། །
རི་སྐྱེས་བུ་མོའི་ཚོགས་རྣམས་བག་ཡངས་རོལ། །
འདབ་ཆགས་ཚོགས་ཀྱིས་སྙན་པའི་རོལ་མོ་འཁྲོལ། ། །
13



གྲུབ་དབང་སྒྲུབ་བརྒྱུད་པའི་རྣམ་ཐར།
སྣ་ཚོགས་མེ་ཏོག་བཞད་པའི་དྲི་ཙམ་གྱིས། །
བཞི་བརྒྱ་རྩ་བཞིའི་ནད་ཀྱང་རིང་དུ་བྱོལ། །
ལྷ་ཡུལ་དགའ་ཚལ་ས་གཞིར་འཕོས་འདྲ་འདིར། །
འཇའ་ཐང་ཞེས་བྱའི་སྙན་པ་ཕྱོགས་ཀུན་འཕུར། །
དེ་འདྲའི་འབྱོར་ཕྱུག་ལྡན་པའི་ཡུལ་ཕྱོགས་འདིར། །
ངེས་དོན་སྙིང་པོའི་བསྟན་པ་ཚུགས་གྱུར་ན། ། །
རྒྱལ་ཁམས་བདེ་ཞིང་ཡུལ་ཕྱོགས་བཀྲ་ཤིས་པ། །
བླ་མ་ལྷག་པའི་ལྷ་ཡིས་ལུང་བསྟན་ཐོབ། །
དེ་ནས་དགོན་ས་བརྟག་པར་བྱ་བའི་ཆེད་དུ། ཁོང་རྣམ་
གཉིས་ད་ལྟའི་སྟག་ལུང་ལ་ཁར་ཕེབས་ཏེ་ས་དཔྱད་གཟིགས་
ཤིང་། དཔའ་བོ་སྟག་ཤམ་རྡོ་རྗེ་དེ་ཉིད་ཀྱིས་དར་སྣ་ལྔས་་་་
བརྒྱན་པའི་མདའ་མོ་ཞིག་གཞུ་སྟེང་དུ་བཞག་སྟེ། དཀོན་་་་་
མཆོག་ལ་བདེན་པ་བརྡར། ཆོས་སྐྱོང་ལ་ཕྲིན་ལས་བཅོལ་་་་
ནས་འཕངས་པས། ཤར་ཟླ་དཀར་པོའི་རི་བརྒྱུད། གླིང་རྗེ་གེ་
སར་རྒྱལ་པོ་དཔའ་བརྟུལ་ཕུ་ནུ་དང་བཅས་པས་ཕྲིན་ལས་་་
སྤེལ་བའི་ཡུལ། འདུ་ར་སྟག་ཐང་ཁྲ་མོའི་མར་གཤམ། གཡས་
ལུང་ལྕང་མ་རྟ་ཕྱུག གཡོན་ལུང་ངང་མ་ལུག་ཕྱུག མདུན་་་་་
14



གྲུབ་དབང་སྒྲུབ་བརྒྱུད་པའི་རྣམ་ཐར།
ལུང་ཟླ་རྒྱལ་འཕེན་ཕྱུག་སྟེ་ས་ཕྱུག་པོ་གསུམ་གྱི་གོང་བ།
འཇའ་ཐང་བཀྲ་ཤིས་གཡང་འཁྱིལ་གྱི་ཐང་སྟོད། དཔལ་་་་་
འཁོར་ལོ་བདེ་མཆོག་གི་དཀྱིལ་འཁོར། རི་གླང་ཆེན་འགྱིང་་
འདྲའི་རྐེ་མཇིང་དུ་བབས། དེ་ནས་སྤྱི་ལོ་༡༦༦༨ ས་སྤྲེལ་་་་
ལོར་དགོན་ས་གསར་དུ་བཏབ། དེའི་དུས་སུ་འབྲི་གུང་་་་་་
བཀའ་བརྒྱུད་པའི་བཀའ་སྲུང་གཙོ་བོ་ཨ་མགོན་ཆོས་གསུམ་
སོ་སོའི་གཟུགས་མཆོག་དངོས་སུ་བསྟན་ནས་སྒྲུབ་བརྒྱུད་ཀྱི་
བསྟན་པ་བསྲུང་བ་ཞལ་གྱིས་བཞེས་ཏེ་རྒྱབ་རིའི་ངོས་ཀྱི་བྲག་
དེའུ་གསུམ་སོ་སོར་ཐིམ་སོང་བས་དེར་གསེས་མཁར་གསུམ་
བརྩིགས་ནས་སྐུ་གཟུགས་བླ་རྡོ་སྲོག་འཁོར་སོགས་སྦས་ཏེ་་་་
བརྟན་པར་བཞུགས་སུ་གསོལ། དེ་ནས་ས་དེར་འདུ་ཁང་་་་་
དང་གྲྭ་ཤག་ཐམས་ཅད་རེ་ཞིག་སོག་པོའི་འཕྱིང་གུར་དང་སྦྲ་
གུར་ཕུབ་ནས་སྒར་བཏབ་སྟེ་དགོན་པའི་མཚན་ལ་བླ་མའི་་་
མཚན་ལས་བླངས་ཏེ་སྒྲུབ་བརྒྱུད་ཐུབ་བསྟན་ཆོས་འཕེལ་་་
གླིང་ཞེས་གསོལ། དེའི་དུས་སུ་འབྲི་གུང་བཀའ་བརྒྱུད་ཀྱི་་༌་་
རིང་ལུགས་འཛིན་པ་ལ། སྟོད་ན་ཡངས་རི་སྒར་དང་། སྨད་་
ན་སྒྲུབ་བརྒྱུད་སྒར་ཞེས་གྲགས་པ་ཆེན་པོ་བྱུང་། །
ཤང་།
15



གྲུབ་དབང་སྒྲུབ་བརྒྱུད་པའི་རྣམ་ཐར།
བླ་མ་ལྷ་ཡི་ལུང་བཞིན་དུ། །
དགོན་ས་བརྟག་པར་བྱ་བའི་ཆེད། །
རྒྱང་གྲགས་དུ་མའི་ཕ་རོལ་ནས། །
སྣ་ལྔའི་དར་གྱི་ཅོན་པཎ་ཅན། །
སྒྲོ་ལྡན་གནམ་རུ་ལ་སྦྱར་ཏེ། །
བདེན་བརྡར་དང་བཅས་འཕངས་པ་ན། །
ད་ལྟའི་དགོན་པའི་དཀྱིལ་ཡིན་པའི། །
མགོན་ཁང་བཞུགས་པའི་ས་ལ་ཟུག །
ལེགས་པའི་རྟེན་འབྲེལ་བྱུང་བ་ལ། །
དགྱེས་པ་ཆེན་པོའི་ཉམས་དང་བཅས། །
སྲ་མཁྲེགས་ལྡན་པའི་གོར་མ་ལ། །
ཞབས་ཀྱི་རྗེས་ཀྱང་གསལ་བར་བཀོད། །
གཉིས་འཐུང་དབང་པོ་ནོར་བུས་བརྒྱན་པ་ཞིག །
བག་ཕེབས་འགྱིངས་པ་འདྲ་བའི་ས་འཛིན་ཞོལ། །
འཁོར་ལོ་སྡོམ་པའི་དཀྱིལ་འཁོར་རང་གྲུབ་སྟེང་། །
དགོན་པ་ཐོག་མར་འཛུགས་པའི་ཆོ་ག་སྤེལ། །
དེ་ཚེ་སྐྱབས་གགོན་མཆོག་གིས་ནི། །



གྲུབ་དབང་སྒྲུབ་བརྒྱུད་པའི་རྣམ་ཐར།
སྒྲུབ་བརྒྱུད་མཚན་གྱིས་དབུ་དྲང་ཏེ། །
ཐུབ་བསྟན་ཆོས་འཕེལ་གླིང་ཞེས་པའི། །
མཚན་གྱི་མེ་ཏོག་སྤྱི་བོར་བསྩལ། །
བསྟན་སྲུང་ཨ་མགོན་ཆོས་གསུམ་གྱིས། །
སོ་སོའི་རང་གཟུགས་དངོས་བསྟན་ནས། །
སྒྲུབ་བརྒྱུད་བསྟན་པ་སྲུང་བ་དང་། །
ཕྲིན་ལས་བསྒྲུབ་པའི་ཞལ་བཞེས་གནང་། །
རྒྱལ་བ་སྲས་དང་བཅས་པ་ཡིས། ། །
མཁའ་ལས་ཤིས་པའི་མེ་ཏོག་འཐོར། །
ཤར་ཟླ་དཀར་པོའི་ཟོ་དོར་རྣམས། །
སྡོང་གྲོགས་བྱེད་པའི་དམ་བཅའ་ཕུལ། །
དེ་ནས་དགོན་པ་དེའི་ནུབ་ཏུ་ཤེར་ཕྱིན་སྟོང་ཕྲག་བརྒྱ་་
བ་དང་། བརྒྱད་སྟོང་པ། མདོ་སྡེ་བསྐལ་བཟང་སོགས་མདོ་་་
རྒྱུད་དང་གཟུངས་སྔགས་མང་པོ་བཞུགས་པའི་པད་མཁར་
ཆེན་པོ་དང༌། པད་སྤུངས་མཆོད་རྟེན་དང་། རྣམ་རྒྱལ་མཆོད་
རྟེན་སོགས་མཆོད་རྟེན་ཆེན་པོ་ལྔ་དང༌། མ་ཎི་དང་ཨ་མི་དྷེ་
ཝ། བཛྲ་གུ་རུ་སོ་སོར་དུང་ཕྱུར་བརྒྱུད་ལྷག་རེ་བཞུགས་པའི་



གྲུབ་དབང་སྒྲུབ་བརྒྱུད་པའི་རྣམ་ཐར།
དུང་འཁོར་གསུམ་བཅས་བཞེངས། བྱང་དུ་རི་གླང་ཆེན་འདྲ་
བའི་སྣ་ཟུར་དུ་བདུད་དགྲའི་ཁ་གནོན་དུ་བདུད་འདུལ་་་་་་
མཆོད་རྟེན་ཆེན་པོ་བཅས་བཞེངས། དེ་ནས་རིམ་བཞིན་་་་་
མགོན་ཁང་དང་འདུ་ཁང་བླ་བྲང་གི་ཕོ་བྲང་དང་བཅས་པ་་
བཞེངས་ཤིང་། ཆོ་ག་དང་ཆོས་སྤྱོད་སྲུང་མའི་གསོལ་མཆོད་
སོགས་མཉམ་མེད་འབྲི་གུང་བཀའ་བརྒྱུད་ཀྱི་རིང་ལུགས་ཇི་
ལྟ་བ་བཞིན་དུ་མཛད། །
དཀའ་སྤྱད་ཆེན་པོས་ལྷ་ལས་མ་ཕབ་ཅིང་། །
དྲང་སྲོང་ཛ་ཧུའི་ཁ་ནས་མ་སྐྱུགས་པའི། །
ངེས་དོན་སྙིང་པོའི་བསྟན་པའི་གངྒཱ་འདི། །
འདྲེན་པའི་སྐལ་ལྡན་ཤིང་རྟ་ཁྱོད་ལས་སུ། །
མདོ་སྔགས་ཡོངས་རྫོགས་དར་གྱི་ཤམ་བུ་ལ། །
སྙན་རྒྱུད་ནོར་བུའི་ཏོག་གིས་རབ་མཛེས་པའི། །
སྒྲུབ་བརྒྱུད་བསྟན་པའི་རྒྱལ་མཚན་ཚུགས་པ་འདིས། །
ཡངས་པའི་ས་ཆེན་འདི་ཡང་སྐལ་བཟང་བྱས། །
སྣ་ཚོགས་ནོར་བུའི་འོད་ཆགས་གཞལ་མེད་ཁང་། །
སྐུ་གསུང་ཐུགས་ཀྱི་རྟེན་མཆོག་བསམ་ཡས་པ། ། །



གྲུབ་དབང་སྒྲུབ་བརྒྱུད་པའི་རྣམ་ཐར། །
འཇིག་རྟེན་མེས་པོའི་བློ་ལས་བཏོན་པ་བཞིན། །
བི་ཤྭ་ཀརྨའི་འཕྲུལ་གྱིས་བཟོས་པ་བཞིན། །
དེ་ཚེ་ཁྱིམ་གནས་རལ་པ་ཅན་རྣམས་ཀྱང་། །
མགོ་སྐྱེས་བྲེགས་ཤིང་ངུར་སྨྲིག་གོས་བགོས་པའི། །
དགེ་འདུན་སྡེ་ཡང་གཅིག་རྗེས་གཅིག་འབྲངས་ཀྱིས། །
དབྱར་གྱི་ཆུ་གཏེར་ཇི་བཞིན་རྒྱས་པར་གྱུར། །
དམིགས་བསལ་བླ་བྲང་ནང་དུ་སོག་གོ་ཤི་བསྟན་འཛིན་
ཆོས་རྒྱལ་དེ་ཉིད་སྤྱིར་སངས་རྒྱས་ཀྱི་བསྟན་པ་དང་སྒོས་རི་་
བོ་དགའ་ལྡན་པའི་བསྟན་པ་ལ་སྲི་ཞུ་བླ་ལྷག་མཛད་པའི་་་་
སྲོལ་བཞིན་དུ་། དཔལ་ལྡན་དམག་ཟོར་རྒྱལ་མོའི་སྒྲུབ་ཁང་
དང་། ལོ་རེ་བཞིན་རྒྱལ་བ་ཙོང་ཁ་པ་ཆེན་པོའི་འདས་མཆོད་
དགའ་ལྡན་ལྔ་མཆོད་ཆགས་མེད་མཛད་རྒྱུའི་སྲོལ་བཙུགས་་
པ་དང་། ཕོ་བྲང་ལ་བཙག་གསོལ་ནས་དམར་པོ་ཡིན་ཀྱང་་་
རྒྱབ་ཏུ་དཀར་ཤར་བྱས་ཤིང་འབྲོག་པའི་སྦྲ་ལའང་རྒྱབ་ཏུ་་་
དཀར་ཤར་བྱས་པ་ཕྱིས་སུ་འང་མ་ཉམས་པ་ཡོད་པ་ནི་སོག་
པོའི་ལུགས་སྲོལ་ཡིན་པར་གྲགས། གཞན་ཡང་སྔར་བེ་རི་་་་
རྒྱལ་པོའི་མངའ་འོག་ཏུ་གཏོགས་པའི་ས་ཆ་ཡུལ་ཕྱོགས།



གྲུབ་དབང་སྒྲུབ་བརྒྱུད་པའི་རྣམ་ཐར།
དཔོན་སྡེ་འབངས་དང་བཅས་པ་ལ་དབང་སྒྱུར་ཏེ་བསྟན་་
འཛིན་ཆོས་ཀྱི་རྒྱལ་པོའི་སྐུ་ཚབ་ཏུ་བཞུགས་ནས་ཆོས་སྲིད་་་
གཉིས་ལྡན་གྱི་མཛད་པས་བསྟན་འགྲོའི་དོན་རླབས་པོ་ཆེ་་་་
མཛད་དོ། །
མི་དབང་རྒྱལ་པོའི་ཞལ་སྐྱིན་དུ། །
ཁྱོད་ཉིད་གསེར་ཁྲིར་མངའ་གསོལ་ནས། །
ཆོས་སྲིད་ཁྲིམས་ཀྱི་ཉི་མ་ཡི། །
ཕྲིན་ལས་འོད་རླབས་འགྱེད་པའི་ཚེ། །
ཕྱོགས་ཀྱི་མི་སྲུན་དྲེགས་ལྡན་ཚོགས། །
ལག་པད་སྙིང་ཁར་ཟུམ་བཞིན་དུ། །
གཙུག་གི་ནོར་བུའི་ཅོད་པཎ་ནི། །
ཁྱེད་ཞབས་པདྨའི་དྲུང་དུ་ཕུལ། །
ཅི་འདི་འཁོར་ལོས་བསྒྱུར་བ་འམ། །
ཡང་ན་ལྷ་ཡི་དབང་པོ་ཉིད། །
མི་ཡི་ཡུལ་དུ་ཕེབས་སམ་ཅི། །
སྐྱེ་འགྲོའི་བློ་ནི་དཔྱང་ཐག་འཛིན། །
བོད་ཁམས་འཛིན་མའི་ཁྱོན་ཡོངས་ལ། །
20-



གྲུབ་དབང་སྒྲུབ་བརྒྱུད་པའི་རྣམ་ཐར།
ཁྱོད་ཀྱི་ཕྱག་རྒྱས་བཏབ་པའི་མཐུས། །
དགེ་བཅུའི་ཁྲིམས་སྲོལ་ཚུགས་པ་དང༌། །
ཡུལ་ཁམས་དཀར་པོའི་ཆོས་ལ་བསྒྱུར། །
མཐར་དགུང་གྲངས་དྲུག་ཅུ་བཞེས་པའི་ས་ཕོ་སྟག་གི་ལོ་
སྤྱི་ལོ་ ༡༦༩༨ ལོར་གཟུགས་སྐུའི་བཀོད་པ་ཆོས་ཀྱི་དབྱིངས་་
སུ་བསྡུས་ཤིང་གསེར་གདུང་ཆེན་མོ་བཞེངས་ཡོད། ། ། ༈ ། །
དེ་ནས་སྐུ་རབས་གཉིས་པ་ནི། ཞེའུའི་སེབ་ཉིན་དཔོན་ཚང་
དུ་རབ་བྱུང་བཅུ་གཉིས་པའི་ས་མོ་ཡོས་ཀྱི་ལོ་སྤྱི་ལོ་་་་་་་་་
༡༦༩༩ ལོར་སྐུ་འཁྲུངས། འབྲི་གུང་སྐྱབས་མགོན་རྣམས་་་་
གཉིས་ཀྱིས་སྐུ་གོང་མའི་སྤྲུལ་སྐུ་ཡིན་པར་ལུང་བསྟན་ཅིང་་་
སྒྲུབ་བརྒྱུད་ཐུབ་བསྟན་ཆོས་འཕེལ་གླིང་གི་གསེར་ཁྲིར་་་་་་
མངའ་གསོལ། མཚན་ལ་པཎ་གྲུབ་ཐུབ་བསྟན་རྒྱལ་མཚན་་་་
ཞེས་གསོལ། འདི་པ་ནི་ཕྱི་ནང་རིག་བའི་གནས་དང་སྒྱུ་རྩལ་
ཐམས་ཅད་ལ་མཁས་ཤིང་བྱང་ཆུབ་པ། སྟོབས་དང་རྫུ་་་་
འཕྲུལ་ཐོགས་པ་མེད་པ་ཞིག་བཞུགས། །
གྲངས་མེད་བསྐལ་བའི་སྔོན་རོལ་ནས། །
ཁྱོད་ཉིད་སྦྱང་པ་མཐར་ཕྱིན་པས། །
27



གྲུབ་དབང་སྒྲུབ་བརྒྱུད་པའི་རྣམ་ཐར།
རེ་ཞིག་སྐུ་ཚེ་འདི་ཉིད་ལའང་། །
བཅོལ་ནོར་རང་གིས་ལེན་པ་བཞིན། །
རིག་པའི་གནས་ལ་མཁས་པ་དང་། །
སྒྱུ་རྩལ་མཐའ་རུ་སོན་པ་དང་། །
མངོན་ཤེས་རྫུ་འཕྲུལ་ཐོགས་མེད་པ། །
སྔོན་རབས་སྦྱངས་པའི་རྟགས་སུ་ངེས། །
འབྲི་གུང་དུ་ཕེབས་ནས་སྐྱབས་མགོན་རྣམས་གཉིས་་་་
བཅས་ལ་དངོས་པོ་གྱ་ནོམ་པའི་བརྒྱ་འབུལ་མཛད། འབྲི་་་་
གུང་ནས་ཁམས་ཀྱི་སྐྱབས་མགོན་ལྷོ་མགར་ཁྲི་གསུམ་དང་་་་
འདྲ་བའི་གོ་གནས་དང་བཀའ་ཤོག མཚལ་གྱི་ཐམ་ཀ་དང་།
རྟ་དར། རྟེན་དར་སོགས་གནང་ཞིང་། མཛེས་པའི་ཞྭ་ལ་ཏོག་
བཙུགས་མགྱོགས་པའི་རྟ་ལ་སྡོམ་འཕང་། དགོན་འདིའི་གྲྭ་
བ་རྣམས་ཀྱི། དབྱར་དུས་ཀྱི་སྒར་ཞྭ་ལ། རྒྱ་མདུད་ཀྱི་ཏོག་་་་
དང་། བླ་མ་སྒྲུབ་བརྒྱུད་ཀྱི་ཕྱག་མདུད་དམར་པོ་ཁྲུ་ཚད་རེ་་
འདོགས་ཆོག་པའི་སྲོལ་བྱུང་། མདོ་ཁམས་ཕྱོགས་ཀྱི་འབྲི་་་་
གུང་བཀའ་བརྒྱུད་ཀྱི་དགོན་པ་ཡོངས་ཀྱི་བསྟན་པའི་བདག་
པོར་མངའ་གསོལ་བ་སོགས་བསྟན་འགྲོའི་དོན་རྒྱ་ཆེན་པོར་
22



གྲུབ་དབང་སྒྲུབ་བརྒྱུད་པའི་རྣམ་ཐར།
མཛད་ནས་དགུང་གྲངས་དྲུག་ཅུ་རྩ་བཞི་བཞེས་པའི་ཆུ་ཕོ་རྟ་
ལོ་སྤྱི་ལོ་༡༧༦༢ ལོར་མྱ་ངན་ལས་འདའ་བའི་ཚུལ་བསྟན་་་་་
པའི་སྐུ་གདུང་བྱིས་པ་ལོ་བརྒྱད་ཙམ་ཞིག་བཞུགས་པ་གདུང་
འབུམ་གསེར་གདུང་བཞེངས་ཡོད། ༈ །དེ་ནས་སྐུ་ཕྲེང་་་་་་
གསུམ་པ་ནི། རང་སྡེའི་དུད་ཅིག་ལ་རབ་བྱུང་༡༣ ཆུ་མོ་ལུག་
གི་ལོ་སྤྱི་ལོ་༡༧༦༣ལོར་སྐུ་འཁྲུངས། སྐུ་སྨད་ལ་སྟག་ཤམ་གྱི་
རི་མོ་འབུར་དོད་དུ་ཡོད་པ་སོགས་ངོ་མཚར་བ་ཞིག་བཞུགས་
པའི་མཚན་ལ་དཀོན་མཆོག་ཐུབ་བསྟན་སྒྲུབ་བརྒྱུད་ཆོས་ཀྱི་
ཉི་མ་ཞེས་གསོལ། དགུང་གྲངས་ཉེར་ལྔ་པ་ས་ཕོ་སྤྲེལ་གྱི་ལོ་་
སྤྱི་ལོ་༡༧༨༨ལོར་སྐུ་གཤེགས་ཏེ་གསེར་གདུང་བཞེངས་སོ། །
༈ ། །དེ་ནས་སྐུ་ཕྲེང་བཞི་བ་ནི་རབ་བྱུང་བཅུ་གསུམ་པའི་ས་
མོ་བྱ་ཡི་ལོ་སྤྱི་ལོ་༡༧༨༩ ལོར་སེར་ཤུལ་འབུལ་སྡུད་དཔོན་་་
ཚང་དུ་ངོ་མཚར་བའི་ལྟས་དང་བཅས་པ་སྐུ་འཁྲུངས།
གསེར་ཁྲིར་མངའ་གསོལ་ཏེ་མཚན་ལ་དཀོན་མཆོག་ཐུབ་་་་
བསྟན་ཆོས་ཀྱི་ཉི་མ་ཞེས་གསོལ། བསྟན་པ་དང་སེམས་ཅན་
གྱི་དོན་རྒྱ་ཆེན་པོ་མཛད་དེ་དགུང་གྲངས་སུམ་ཅུ་བཞེས་པའི་
ཤིང་ཕོ་སྤྲེལ་གྱི་ལོར་སྤྱི་ལོ་༡༨ ༢༤ལོར་སྐུ་གཤེགས་ནས་་་
23



གྲུབ་དབང་སྒྲུབ་བརྒྱུད་པའི་རྣམ་ཐར། །
གསེར་གདུང་བཞེངས་སོ། ། ༈ ། །དེ་ནས་སྐུ་ཕྲེང་ལྔ་བ་ནི། ཉ་
མཚོའི་དཔོན་པོ་ཕུལ་བྱུང་ཚང་དུ་རབ་བྱུང་བཅུ་བཞི་པའི་མེ་
ཕོ་ཁྱི་ཡི་ལོ་སྤྱི་ལོ་༡༨༢༦ ལོར་ངོ་མཚར་བའི་ལྟས་ཁྱད་པར་
ཅན་དང་བཅས་སྐུ་འཁྲུངས། འབྲི་གུང་སྐྱབས་མགོན་བསྟན་
འཛིན་པད་མའི་རྒྱལ་མཚན་གྱིས་སྒྲུབ་བརྒྱུད་ཆོས་ཀྱི་ཉི་མའི་
ཡང་སྲིད་དུ་ངོས་འཛིན་ཅིང་། གསེར་ཁྲིར་མངའ་གསོལ་གྱི་
ཆོ་ག་གཟབ་རྒྱས་ཕུན་སུམ་ཚོགས་པའི་ངང་བསྟན་པའི་་་་་་
བདག་པོར་བཞུགས། མཚན་ལ་དཀོན་མཆོག་བསྟན་འཛིན་
བློ་གསལ་རབ་རྒྱས་ཕྱོགས་ལས་རྣམས་པར་རྒྱལ་བའི་སྡེ་ཞེས་
གསོལ། ཁོང་ནི་ཆུང་དུས་ནས་སྐྱེས་བུ་དམ་པའི་རིགས་སད་
ཅིང་། ཕྱི་ནང་རིག་པའི་གནས་ཀུན་བརྡ་བསྟན་པ་ཙམ་གྱིས་
ཐུགས་སུ་ཆུད་པ་དང་། ཟག་མེད་ཀྱི་མངོན་ཤེས་ལྡན་ཞིང་་་་
སྟོབས་དང་རྫུ་འཕྲུལ་བསམ་གྱིས་མི་ཁྱབ་པས་མདོ་ཁམས་་་
ཕྱོགས་ཀྱི་གཟུགས་ཅན་གཟུགས་མེད་མི་བསྲུན་པ་རྣམས་་་་
ཚར་བཅད་ཅིང་ལྷ་འདྲེ་མི་གསུམ་དབང་དུ་བསྡུས་ནས་སྒྲུབ་
བརྒྱུད་བསྟན་པའི་རྒྱལ་མཚན་སྲིད་རྩེར་བསྒྲེངས་བར་མཛད།།
དེ་ནས་འབྲི་གུང་དུ་ཕེབས་ནས་གསེར་དངུལ་དྲིལ་ཚད་མང་



གྲུབ་དབང་སྒྲུབ་བརྒྱུད་པའི་རྣམ་ཐར།
པོའི་གཙོས་དངོས་པོ་གྱ་ནོམ་པའི་བརྒྱ་འབུལ་མཛད། འབྲི་
གུང་སྐྱབས་མགོན་མཆོག་གིས་ཀྱང་ཆོས་སྲིད་གང་གི་ཐད་་་་
སྔར་ལས་ལྷག་པའི་མངའ་གསོལ་གཟེངས་བསྟོད་མཛད།
ཆོས་འདུལ་བའི་གཞུང་ལས་ཇི་ལྟར་འབྱུང་བ་བཞིན་དགོན་
གྱི་བཅའ་ཡིག་ཆེན་མོ་དང་། གསེར་མགོ་ཅན་གྱི་ལས་ཐམ་་་
བཅས་པ་དང་། སྐུ་གསུང་ཐུགས་རྟེན་མང་པོ་དང་། བསྟན་་
འཛིན་པད་མའི་རྒྱལ་མཚན་གྱི་ཕྱག་བཟོ་སྐྱབས་རྗེ་ཕྲིན་ལས་
བཟང་པོའི་སྐུ་སྨན་འདག་ལས་གྲུབ་པའི་གསུང་འབྱོན་མ་་་་
དང༌། དཔལ་ཆེན་ཆེ་མཆོག་དང་། ཡེ་ཤེས་མགོན་པོ། ཨ་ཕྱི་་ ་
ཆོས་ཀྱི་སྒྲོལ་མ། དྲང་སྲོང་ཁྱབ་འཇུག་ཆེན་པོ། ཆོས་སྐྱོང་ཙིའུ་
དམར་པོ་སོགས་སྲུང་མ་རྣམས་ཀྱི་ཞལ་འབག་བྱིན་ལྡན་མང་
པོ་དང་བཅས་པ་གནང་། ཕྱིར་ཕེབས་ཏེ་རང་དགོན་གྱི་་་་
འདུལ་བ་གཞི་གསུམ་གྱི་ཕྱག་ལེན་ལ་ཡང་ཡང་ཞུས་དག་ནན་
ཏན་མཛད་དེ། སྔར་ལས་ལྷག་པའི་ཕྱག་སྲོལ་བཙུགས། སླར་
ཡང་རྒྱ་ནག་ཏུ་ཕེབས་ནས་རྒྱ་བོད་བར་གྱི་འགྲིག་འདུམ་་་་་
མཛད་པས་གོང་མ་ཆེན་པོས་ནང་བློན་གྱི་འཇའ་ས་དང་།
ཐོབ་ཀྱི་ཞྭ་མོ་ནག་རིལ་མར་མུ་མེན་སྔོན་པོ་ཟུར་ལྔ་ཅན་གྱི་
25



གྲུབ་དབང་སྒྲུབ་བརྒྱུད་པའི་རྣམ་ཐར།
ཏོག རྨ་བྱའི་ལྟག་ལན་དང་བཅས་པ་དང་། གོས་ཆེན་རྒྱན་་་
གཞི་སྔོན་པོ་ཆུ་བྲག་དང་འབྲུག་རིས་ཅན་གྱི་ཐོབ་གོས་འཇའ་
རིས་སུམ་བརྩེགས་ཅན་སྐུ་ཆིངས་དང་། སྟོད་ལན་བཅས་པ་
དང་། བ་སོའི་ལས་ཐམ་ཆེན་མོ་རྒྱ་བོད་སོག་གསུམ་གྱི་ཡི་གེ་
ཅན་བཅས་གནང་ནས། ཁམས་དེམ་ཁྲི་ཉི་ཤུ་རྩ་ལྔའི་དབུ་་་་
རྨོག་སྤྱི་ཁྱབ་ཆེན་པོ། བེ་ཧུ་བླ་མ་སྒྲུབ་བརྒྱུད་ཅེས་མཚན་་་་་
གསོལ་ཞིང་ལུང་དང་ཆོ་ལོ་གནང་། དེའི་དུས་སུ་མགོ་ལོག་་་
ཇག་དམག་གིས་ཁམས་ཕྱོགས་སྨད་ཀྱི་སྡེ་དགོན་ཕལ་ཆེར་་་་
གཏོར་བཤིག་བྱས་སྟེ་ཁམས་སྟོད་དུ་བྱུང་བའི་ཚེ་ཁོང་གིས་་་
སྟོབས་དང་དཔའ་རྩལ་ཐབས་དང་རྫུ་འཕྲུལ་གྱིས་བཏུལ་ཏེ་
ཇག་དཔོན་དབང་ཆེན་ལྷ་རྒྱལ་དང་། འབོས་པ་དགྲ་འདུལ་
གཉིས་མངོན་སྤྱོད་དྲག་པོའི་ཕྲིན་ལས་ཀྱིས་བསྒྲལ་ནས་་་་་་་
རྣམས་ཤེས་བདེ་ཆེན་དུ་དྲངས། རྣམས་སྨིན་ཤ་ཁྲག་གི་ཕུང་
པོ་དམ་ཅན་སྲུང་མའི་ཞལ་དུ་བཏབ། མགོ་ལག་བླངས་ཤིང་
གཡུལ་ལས་རྣམ་པར་རྒྱལ་བའི་བ་དན་སྲིད་པའི་རྩེ་མོར་་་་
བསྒྲེངས། དམག་ཇག་གི་རྒྱུ་འགྲུལ་བཅད། ལ་ལ་རི་རྒྱ་རྔོན་་་
ཁྲིམས་དང་། ཀླུང་ལ་རྐུ་རྒྱ་ཇག་ཁྲིམས་བསྡམས། ཁམས་་་་་



གྲུབ་དབང་སྒྲུབ་བརྒྱུད་པའི་རྣམ་ཐར། །
ཕྱོགས་ཀྱི་སྡེ་དགོན་ཁག་ཕན་ཚུན་བར་འགལ་བ་བྱུང་་་་་་
རྣམས་ཀྱང་ཐབས་ཤེས་ཞི་དྲག་སྣ་ཚོགས་ཀྱིས་འགྲིག་འདུམ་
མཛད་ནས་ཡུལ་ཁམས་བདེ་ལ་བཀོད། ལ་ལ་ཇག་པ་མེད།
ལུང་ལ་རྐུན་མ་མེད། ཡུལ་ན་མི་ངན་མེད་པ་མདོ་ཁམས་ཀྱི་་
ཕྱོགས་འདིར་རྒན་མོ་གསེར་ཁུར་གྱིས་ལམ་ཆོད་པའི་བསྐལ་
བ་རྫོགས་ལྡན་གྱི་དུས་བཟང་ཐེངས་གཅིག་བྱུང་བར་གྲགས།
དེའི་སྐབས་ ཤར་གྱི་སྡེ་དགེ་རྒྱལ་པོ་དང༌། ལྷོའི་ནང་ཆེན་་་་་
རྒྱལ་པོ་བཅས་ཀྱིས་མངའ་གསོལ་གཟེངས་བསྟོད་རྒྱ་ཆེན་པོ་
མཛད་པ་དང་། ཁྱད་པར་ནང་ཆེན་རྒྱལ་པོའི་མངའ་འོག་ཏུ་
སྡེ་མི་ཁྱིམ་ཁྲི་ཉི་ཤུ་རྩ་ལྔ་ཡོད་པ་ལ་དེམ་ཁྲི་ཉེར་ལྔར་གྲགས་
པ་དང་། བྱང་དགྲ་གཡག་གཉིས་ཀྱི་གཉའ་གནོན་དུ། སྟོད་ན་
ཉ་མཚོ་དང་རྗེས་བཟང་གཉིས། བར་ན་མོ་གོ་ཇན་དང་ཤུལ་
མ་གཉིས་ སྨད་ན་ཁ་ན་དང་ཡང་ཤར་གཉིས་ཏེ་ཤོག་ཁག་་་
དྲུག་ལ་ཟུར་དམག་རྒྱལ་སྡེ་ཁག་གསུམ་དུ་གྲགས་པའི་སྦྲ་རེ་་
ལུའི་ཀླད། གུར་དཀར་ཆུང་གི་ཏོག་ ཕོ་ཤིའི་རྟ་ཕོ་འབུལ་ས། །
མོ་ཤིའི་གཡུ་ཕུད་འབུལ་ས། ཆོས་སྲིད་གཉིས་ཀྱི་བདག་པོ་་་་
ཡིན་པའི་བཀའ་ལུང་གནང་། ཡང་དེའི་དུས་སུ་ཁམས་སྨད་



གྲུབ་དབང་སྒྲུབ་བརྒྱུད་པའི་རྣམ་ཐར།
ཀྱི་ཕྱོགས་སུ་ནད་ཡམས་ངན་པ་མཆེད་དེ། སྐྱེ་བོ་མང་པོའི་་་
སྲོག་འཕྲོག་པའི་ཚེ་ཉིན་ཞིག་གི་ཕྱི་དྲོའི་ཆ་ལ་ཁོང་གསོལ་ཇ་
བཞེས་ཏེ་བཞུགས་ཡོད་པར་གློ་བུར་དུ་གསོལ་ཞལ་ནང་གི་་་
ཟན་བསྣོས་ནས་ཆང་བུ་ཞིག་བཅངས་ཏེ་རབ་གསལ་ནས་ཕྱི་
ལ་འཕངས། དེ་དུས་གྲྭ་ཀརྨ་འཕེན་དར་ཟེར་བའི་གཅོད་པ་
མིག་མཐོང་ཅན་ཞིག་ཡོད་པ་དེའི་མཐོང་སྣང་དུ། རྫ་གཞུང་
ནས་ཡར་ནད་ཡམས་ཀྱི་བདག་པོ་སྤྲང་ཉོབ་ལུང་པ་གང་ཞིག་
བྱུང་བ་ལ་བླ་མས་བསྔོས་པའི་ཆང་བུ་དེ་ཉིད་སྒོང་རེར་རི་་་་
ཆེན་ཙམ་དང་གཤོང་རེར་ལུང་ཆེན་ཙམ་ལ་འདོད་པའི་ཡོན་
ཏན་ལྔ་དང་ལྡན་པ་ཞིག་ཏུ་གྱུར་ནས་ཁོ་ཚོ་དགའ་མགུ་ཡི་་་
རངས་ཀྱི་སྒོ་ནས་རྫ་ཕ་རི་ཚུར་རིའི་རི་མགོ་ནས་འགྱོགས་་་་་
བྱས་ཏེ་ཁུར་སོང་བ་མཐོང་། དེ་ནས་སྡེ་དགོན་འདིའི་ཕྱོགས་
སུ་ནད་ཡམས་གཏན་ནས་མ་བྱུང་། ཡང་སྐབས་ཤིག་གཅོད་
པའི་གཟུགས་ཅན་གྱི་འགོང་པོ་ཞིག་དགོན་པ་འདིའི་ནང་དུ་
སྐབས་སྐབས་རྒྱུ་ཞིང་། གྲྭ་འཁོར་འགའ་རེ་སྙིང་དང་རོ་སྟོད་
གཟེར་བ་སོགས་གནོད་འཚེ་བྱུང་བའི་ཚེ། སྒྲུབ་སྤྲུལ་རིན་པོ་
ཆེས་ཕྱག་རྒྱ་བཞི་ཡིས་དབང་དུ་བསྡུས་ཏེ། རྒྱབ་རི་གླང་ཆེན་



གྲུབ་དབང་སྒྲུབ་བརྒྱུད་པའི་རྣམ་ཐར།
འགྱིང་འདྲའི་སྣ་ཟུར་གཡོན་དགོན་པའི་དབུ་རྩེ་མི་མཇལ་་་་
བའི་སར་རྟེན་མཁར་བཅོས་ནས་སྡོད་དུ་བཅུག་སྟེ། ད་ཕན་
དགོན་གྱི་ལྕགས་ར་ཁྲ་མོའི་ནང་དུ་གཏན་ནས་ཡོང་མི་ཆོག་་
པའི་དམ་བསྒྲགས་མཛད། ལོ་རེའི་ལོ་སར་ཚེས་གསུམ་གྱི་་་་
ཉིན་དགོན་འདིར་གཏོགས་ཚད་ཀྱིས་གཏོར་མ་དང་མ་ཎི་་་
བསྔོ་བ་དང་ཆོས་སྦྱིན་མཛད་རྒྱུའི་ཆད་ཐོ་བསྒྲགས། ཕྱིས་སུ་
བདེ་ཆེན་འབར་བའི་རྡོ་རྗེས་ཡང་བསྐྱར་དམ་བསྒྲགས་མཛད།
རྟེན་མཁར་དེ་ལ་གདོང་ཐོག་དམར་རིས་ཞེས་གྲགས། རང་་
དགོན་ཡང་སྔར་ལས་ལྷག་པར་རྒྱ་བསྐྱེད་དེ་ཀ་བ་བརྒྱད་ཅུ་་
ཅན་གྱི་འདུ་ཁང་སྲིད་ཞི་ཕུན་ཚོགས་དང་། གསེར་ཁང་བཀྲ་
ཤིས་འོད་འབར། གཟིམ་ཆུང་བཀྲ་ཤིས་འཁྱིལ་བ་སོགས་རྟེན་
དང་བརྟེན་པ་བཅས་གསར་བཞེངས་དང་། དགོན་པའི་་་་
མཐར་ཤར་ནུབ་ཀྱི་སྒོ་ཆེན་གཉིས་ཡོད་པའི་ལྕགས་རི་རིང་་་་
པོས་ཡོངས་སུ་བསྐོར་བ་དང་། གར་འཆམ་སྐབས་ཀྱི་ལྷ་ཡི་་་
ཕྱག་མཚན་ཡོད་ཚད་གསེར་དངུལ་གྱིས་བཞེངས་པ་སོགས།
སྐུ་གསུང་ཐུགས་ཀྱི་རྟེན་མཆོག་བསམ་གྱིས་མི་ཁྱབ་པ་གདན་
དྲངས་པ་དང་གསར་དུ་བཞེངས་པ་བཅས་མཛད། སྐུ་ཚེ་དེ་
29



གྲུབ་དབང་སྒྲུབ་བརྒྱུད་པའི་རྣམ་ཐར།
ལ་ཡི་དམ་རྒྱུད་སྡེ་བཞིའི་བསྙེན་མཚམས་དང་ཁྱད་པར་་་་་
འཇམ་དཔལ་གཤིན་རྗེ་གཤེད་ཀྱི་ཟླ་གསང་ཚད་ལྡན་གྲངས་
མང་བཞུགས་པ་དང་། བསྙེན་པ་ཨ་ཀྲོ་བཅུ་གཅིག་པ་དུང་་་
ཕྱུར་དུ་མ་བཞག་མཛད། འབྲི་གུང་སྐྱབས་མགོན་རིན་པོ་ཆེ་
ཐུགས་རྗེ་ཉི་མ་དང་། ལྷོ་སྐྱབས་མགོན། ལྷོ་འབྲོང་སྤྲུལ་ཨོ་་་་
རྒྱན་རིག་འཛིན་ནུས་ལྡན་རྡོ་རྗེ་སོགས་འབྲི་གུང་པའི་བླ་མ་་
མཁས་གྲུབ་གཉིས་ལྡན་རྣམས་གདན་དྲངས་ཤིང་དབང་དང་
ཚོགས་ཆོས་རབ་གནས་བྱིན་རླབས་སོགས་ཞུས། གཞན་ཡང་།
དཔལ་ཁྲག་འཐུང་དགའ་བའི་ཡེ་ཤེས་བདེ་ཆེན་འབར་བའི་
རྡོ་རྗེའི་ཟབ་གཏེར་དུ་བཞེས་པའི། ཕུར་པ་སྲིད་ཞིའི་སྲོག་་་
ཕུར་ཆེན་མོ་དང༌། ཕུར་པ་མཚོ་རྒྱལ་གོང་ཁུག་མ་བཅས་ཀྱི་ས་
ཆོས་བདག་ཏུ་ལུང་བསྟན་པ་ལྟར་ཕ་ནོར་བུ་ལ་སྤྲོད་པ་མཛད།
གཞན་ཡང་མ་ཧཱ་པཎ་ཌི་ཏ་ཆེན་པོ་འཇུ་མི་ཕམ་འཇམ་་་་་་
དབྱངས་རྣམ་རྒྱལ་རྒྱ་མཚོ་སོགས་རིས་མེད་མཁས་ཆེན་མང་
པོ་གདན་དྲངས་ཏེ་བཤད་གྲྭ་ཐོག་མར་བཙུགས། དགོན་པའི་
ནང་གི་བུ་ཤུགས་དང་རྒྱུ་ཤུགས་ཆེ་བའི་གྲྭ་པ་སྡོམ་པ་མ་དག་
པ་འགའ་ཞིག་གནས་དབྱུང་བཏང་ཞིང་གནོང་འགྱོད་ཀྱི་་་༌་
30



གྲུབ་དབང་སྒྲུབ་བརྒྱུད་པའི་རྣམ་ཐར།
བཤགས་པ་འབུལ་དུ་བཅུག་ནས་དམ་ཆོས་འདུལ་བའི་་་་་་
བསྟན་པར་བྱི་དོར་མཛད། །
གང་གི་མཁྱེན་རབ་མི་ཐུང་གོམ་པས་ཤེས་བྱའི་ས་ཆེན་
བརྒལ་དང་ལྷན། །
“༌༌་བཀའ་བསྟན་མདོ་རྒྱུད་གངྒཱའི་ཀླུང་ཡང་རྣམ་དཔྱོད་ཛ་
ཧུས་ཧུབ་ཀྱིས་བཏུངས། །
“Éཆེ་རྒུ་རྣམས་ཀྱི་ཡན་ལག་མཆོག་ལ་བཀའ་ཡི་ཞབས་སེན་
འགོད་དང་ལྷན། །
ཡ་ག་སྒྲོག་པའི་ཟ་བྱེད་ལ་ནི་རྡོ་རྗེའི་རྒྱ་ཡང་ཤུཊ་ཀྱིས་ཐེབས།།
“་་ བསྟན་འགྲོའི་གཤེད་གྱུར་གཟུགས་ཅན་རྣམས་ཀྱི་གནག་
ལས་རྒྱུན་ཐག་བཅད་དང་ལྷན། ། །
# ཡོངས་ཚོལ་སེམས་ལྡན་གཟུགས་མེད་ཚོགས་ཀྱིས་བྱམས་
བའི་འོ་ཆབ་དང་དུ་བླངས། ། །
༑ མདོ་ཁམས་ཁྱོན་འདིར་དུས་བཞིའི་དང་པོའི་སྐལ་་་་་་་
བཟང་ཉིན་བྱེད་ཤར་དང་ལྷན། །
ཀ ཆོས་སྲིད་དཔལ་གོས་ཚལ་རབ་རྒྱས་པའི་དྲི་བསུང་་་་་་
ཕྱོགས་ཀྱི་ཁོར་ཡུག་འགེངས། །



གྲུབ་དབང་སྒྲུབ་བརྒྱུད་པའི་རྣམ་ཐར།
དེ་ཚེ་སྙན་པའི་མུ་ཁྱུད་ཀྱིས། །
ནོར་འཛིན་ཁྱོན་ཡངས་དོགས་པོར་བཅིངས། །
གྲགས་པ་དབྱར་རྔའི་སྒྲ་ཆེན་གྱིས། །
སྟོང་པའི་མཁའ་ཡང་རལ་པར་དོག །
དེ་ལྟར་སྐུ་ཚེ་ཧྲིལ་པོ་བསྟན་འགྲོའི་དོན་རླབས་པོ་ཆེ་་་་
མཛད་ནས་མཐར་དགུང་གྲངས་བདུན་ཅུ་བཞེས་པ་རབ་་་་
བྱུང་བཅོ་ལྔ་པའི་ཆུ་ཕོ་བྱི་བའི་ལོ་༡༩༡༢ལོར་གཟུགས་སྐུའི་
བཀོད་པ་ཆོས་དབྱིངས་སུ་བསྡུ་བའི་ཚུལ་བསྟན། སྐུ་གདུང་
ཞུགས་ལ་སྦར་བའི་ཚེ་ཐུགས་ལྗགས་སྤྱན་གསུམ་དང་དབུ་་་་
ཐོད་བཞག་པ་ལ་སྐྱེ་མེད་འབྲུ་གཅིག་དང་། འཇམ་དཔལ་་་་་
གཤིན་རྗེའི་གཤེད་ཀྱི་བསྙེན་པ་ཨ་ཀྲོ་བཅུ་གཅིག་པ་རྡོ་ལ་་་་
བརྐོས་པ་ལྟར་ཤིན་ཏུ་གསལ་པོར་བྱོན་པ་དང༌། གཞན་ལྷ་སྐུ་
དང་ཕྱག་མཚན་ཡིག་འབྲུ་སོགས་དང་ཡུངས་འབྲུ་ལྟ་བུའི་
རིང་བསྲེལ་མང་དུ་བྱོན་པ་དེ་དག་ནང་རྟེན་དུ་བཞུགས་པའི་
གསེར་གདུང་ཆེན་མོ་ཕྱི་རབས་རྣམས་ཀྱི་ཚོགས་བསགས་་་་
སྒྲིབ་སྦྱོང་གི་རྟེན་དུ་བཞེངས་སོ། ། ༈ ། །དེ་ནས་སྐུ་ཕྲེང་དྲུག་
པ་ནི། རབ་བྱུང་བཅོ་ལྔ་པའི་ཆུ་མོ་གླང་གི་ལོ་སྤྱི་ལོ་་་་་
32



གྲུབ་དབང་སྒྲུབ་བརྒྱུད་པའི་རྣམ་ཐར།
༡༩༡༣ལོར་ ཡང་ཤར་དཔོན་ཚང་དུ་སྐུ་འཁྲུངས། དགུང་་་
གྲངས་ལྔའི་ཐོག་སྐུ་གོང་མའི་ཡང་སྲིད་དུ་ངོས་འཛིན།
མཚན་ལ་དཀོན་མཆོག་བསྟན་འཛིན་ལུང་རྟོགས་རྒྱ་མཚོ་་་་
ཞེས་གསོལ་ནས་ཁྲི་འདོན་བྱས་ཀྱང་ལོ་དེའི་སྟོན་ཁར་སྐུ་་་་་
གཤེགས་སོ། དེ་ལྟར་སྤྲུལ་པའི་སྐུ་མཆོག་མཚན་ཡོངས་སུ་་་་
གྲགས་པ་སྒྲུབ་བརྒྱུད་ཆོས་ཀྱི་ཉི་མ་སྐུ་རབས་དྲུག་པ་ཡན་གྱི་
རྣམ་པར་ཐར་པ་ས་བོན་ཙམ་སྨྲོས་པ་འདི་ནི། སྔར་གྱི་རྣམ་་
ཐར་ཆེན་མོ་དང་ཡིག་བརྒྱའི་འཁོར་ཆེན་གྱི་དཀར་ཆག་་་་་་
སོགས་སུ་ཞིབ་རྒྱས་ཡོད་ཀྱང་། དེང་སྐབས་ནི་ཡིག་འབྲུ་་་་་
གཅིག་ཙམ་མཇལ་རྒྱུ་མེད་པར་གྱུར། ཡིན་ནའང་ཕྲན་གྱིས་་
གོང་གསལ་གྱི་ཡིག་ཆ་རྣམས་མཇལ་མྱོང་བར་བརྟེན། དེ་་་་
དག་གི་ནང་ནས་རང་གི་ཡིད་ལ་ངེས་ཚོད་ཙམ་ཞིག་སྒྲོ་སྐུར་
མེད་པར་ཡི་གེ་རིས་སུ་སྤེལ་བ་ལགས་པས། ཉེས་འགལ་ཅི་་་
མཆིས་མཁྱེན་པའི་སྤྱན་ལྡན་རྣམས་ལ་བཟོད་པ་གསོལ་ཞིང་།
ལེགས་ཚོགས་ཅི་མཆིས་བསྟན་པ་དང་སེམས་ཅན་གྱི་དོན་དུ་
འགྱུར་བར་སྨོན། ། ༈ ། །སྒྲུབ་སྤྲུལ་སྐུ་རབས་བདུན་པ་མན་་་
ཆད་ཀྱི་རྣམ་ཐར་དད་གསུམ་འོ་མའི་མཚོ་རླབས་ཞེས་བྱ་བ་་
33



གྲུབ་དབང་སྒྲུབ་བརྒྱུད་པའི་རྣམ་ཐར།
བཞུགས་སོ། །
ན་མོ་གུ་ར་ཝེ།
བཅོམ་ལྡན་གསང་བའི་བདག་པོ་རྡོ་རྗེ་འཛིན། །
གདུལ་བྱའི་དོན་དུ་སྤྲུལ་པའི་སྐུར་སྣང་བ། །
ཞལ་མཇལ་གསུང་ཐོས་འབྲེལ་ཚད་དོན་ལྡན་མཆོག །
དཔལ་ལྡན་བླ་མའི་ཞབས་ལ་གུས་ཕྱག་འཚལ། ། །
སྤང་རྟོགས་མཐར་ཕྱིན་རྫོགས་པའི་སངས་རྒྱས་དང་། །
ཞི་བ་ཆགས་བྲལ་ལུང་རྟོགས་དམ་པའི་ཆོས། །
ཐེག་གསུམ་ལམ་ཞུཊ་འཕཊ་པའི་དགེ་འདུན་བཅས། །
སྐྱབས་གནས་དམ་པ་རྣམས་ལའང་གུས་ཕྱག་འཚལ། །
དེ་ནས་སྐུ་ཕྲེང་བདུན་པ་ནི། ཤུལ་མ་དབང་ལོ་ཚང་ཟེར་
བའི་དུད་འབྲིང་ཙམ་གྱི་གཡོག་མོ་ཞིག་གི་ལྷུམས་སུ་ཞུགས། །
དེའི་སྐབས་མ་ཡུམ་གྱི་རུམ་དུ་གར་བྱུང་མེད་པ་གསེར་གྱི་་་་
པད་འདབ་གཡུ་དྲུག་དཀར་གྱི་ཁྲ་ཅན་ཤིན་ཏུ་སྤུས་ལེགས་་་
ཤིག་ལྷུང་བ་དང་། ཡུམ་ལ་རྨི་ལམ་ངོ་མཚར་བ་སྣ་ཚོགས་་་་
བྱུང་བ་དང་ལུས་པོ་ཡངས་ཤིང་། ཤེས་པ་གསལ་བ་སོགས།
གཞན་དང་མི་འདྲ་བ་ངོ་མཚར་བའི་རྟགས་དང་མཚན་མ་་་
34



གྲུབ་དབང་སྒྲུབ་བརྒྱུད་པའི་རྣམ་ཐར།
བམམ་གྱིས་མི་ཁྱབ་པ་བྱུང་ཡང་རྒྱུ་མེད་ཟས་མེད་གཡོག་མོ་་་
ཞིག་ལ་སུས་ཀྱང་མཐོང་ཆེན་མ་བྱས་པར་ལུས། དེ་ནས་རབ་
བྱུང་བཅོ་ལྔ་པའི་ས་ཕོ་རྟ་ཡི་ལོ་ སྤྱི་ལོ་༡༩༡༨ ལོར་ཁྱིམ་དུ་་
ཙཞིམ་གྱིས་ཁྱབ་པ་སོགས་ངོ་མཚར་བའི་ལྟས་དང་བཅས་ཏེ་
སྐུ་བལྟམས། སྒྲུབ་བརྒྱུད་ཆོས་ཀྱི་ཉི་མ་སྐུ་ཕྲེང་རིམ་བྱོན་་་་
ཐམས་ཅད་ལ། སྟག་ཤམ་གྱི་རི་མོ་ཡོད་པ་བཞིན་དུ། དམ་པ་
འདི་ཉིད་ཀྱི་སྐུ་སྨད་ལ་སྟག་ཤམ་གྱི་རི་མོ་འབུར་དུ་དོད་པ་་
བཟོ་བོ་མཁས་པས་ཆེད་དུ་བཟོས་པ་འདྲ་བ་ཡོད་པ་སོགས་་
ཨལ་ཁྲོ་བོའི་རྒྱལ་པོ་ཕྱག་ན་རྡོ་རྗེ་དངོས་ཉིད་སྙིགས་དུས་་
གདུལ་བྱའི་དོན་དུ་ཕེབས་པར་ངེས་ཀྱང་དེ་ཙམ་མཐོང་ཆེན་
མེད་པར་ལུས། དེ་ནས་དགུང་ལོ་གཅིག་ལྷག་བཞེས་ནས་་་་
ནུད་ཐུབ་ཙམ་གྱི་དུས་དུད་དེའི་ཁྱིམ་དུ་བཀོར་ནས་བཞག་་་
ཡོད་པའི་དགུན་དུས་ཤིག་ལ། བཀོར་ཐག་གྲོལ་ནས་གར་་་་་
སོང་ཆ་མེད་དུ་གྱུར། མི་རྣམས་ཀྱིས་ཁྱིམ་ཕྱི་ནང་ཀུན་ཏུ་་་་་
བཙལ་ཀྱང་མ་རྙེད་པས། རེ་ཞིག་ན་མེ་ཏོག་སེར་ཆེན་ཁ་བྱེ་་
མ་ཐག་པ་གསུམ་ཕྱག་ཏུ་བཟུང་སྟེ་སྔར་གྱི་ས་མལ་དུ་འཛུམ་
མུ་ཁེར་བཞུགས་འདུག་པས་མི་རྣམས་ཧ་ལས་ནས་གཡོག་་་
35



གྲུབ་དབང་སྒྲུབ་བརྒྱུད་པའི་རྣམ་ཐར།
མོའི་བུ་ཆུང་འདི་སྤྱི་བཏང་གི་བྱིས་པ་ཞིག་མིན་འདུག་ཟེར་་
ནས་ངོ་མཚར་སྐྱེས་ཀྱང་ཅི་ཡིན་འདི་ཡིན་ཧ་མ་གོ་བར་ལུས།
རྗེས་སུ་ཁོང་གི་དྲན་སྣང་ལ་དེའི་དུས་རྔ་ཡབ་གླིང་དུ་བྱོན་་་
ནས་པདྨ་ཐོད་ཕྲེང་ལས་དབང་བཞི་ཐོབ་ཅིང་། རིག་འཛིན་
མཁའ་འགྲོའི་ཚོགས་གྲལ་དུ་ཞུགས་པ་དྲན་འདུག་གསུངས།
དེ་ནས་དགུང་ལོ་གསུམ་བཞི་ཙམ་བཞེས་པའི་དུས། སྐབས་་
སྐབས་སུ་མགུར་གསུངས་པ་དང་། སྐབས་སྐབས་སུ་རྩེ་་་་
གྲོགས་བྱིས་པ་རྣམས་ལ་ཆོས་འཆད་ཚུལ་དང་དབང་བསྐུར་
ཚུལ་སོགས་མཛད་ཅིང་། སྐབས་སྐབས་སུ་མཁའ་འགྲོའི་བརྡ་
སྐད་ལྟ་བུ་བརྡ་མི་འཕྲོད་པའི་སྐད་སྣ་ཚོགས་གསུངས་ཤིང་།
སྐབས་སྐབས་སུ་མ་ཡུམ་ལ་ཕྱིས་འབྱུང་གི་ལུང་བསྟན་སྣ་་་་་
ཚོགས་གསུངས་པ་སོགས་མཛད། དེ་ནས་དགུང་ལོ་ལྔ་ལ་་་་
ཕེབས་པའི་སྐབས་ཉིན་ཞིག་མ་ཡུམ་ལ། ཨ་མ་ཁྱོད་ཀྱི་ལས་་་
ཀར་ངས་རོགས་པ་བྱེད་ཆོག ཨ་མ་ཁྱེད་རང་དཀའ་སྡུག་་་་
མྱོང་བ་འདི་སྡུག་པོ་རེད་མ་གཏོགས་ང་རང་སྒྲུབ་བརྒྱུད་་་་་་
དགོན་པས་བདག་པོ་བྱེད་འགྲོ་རྒྱུ་རེད། ཅེས་ཐེངས་དུ་མར་
གསུངས། དེ་དུས་དུད་དེ་ཚང་གིས་ཟས་སུ་འབག་ལྷག་བྱིན།
36



གྲུབ་དབང་སྒྲུབ་བརྒྱུད་པའི་རྣམ་ཐར།
གོས་སུ་སློག་ཧྲུལ་རྙིང་པ་བཀོན་པས་ཟས་བཙོག་གོས་བཙོག་
གི་གྲིབ་ཀྱིས་ཞབས་གཉིས་ལ་སྐྱོན་ཕོག་ནས་ཅུང་ཟད་འཐེང་
གོས་པར་གྱུར་རུང་ཕྱུགས་ཀྱི་རྫི་བོར་ཕེབས་དགོས་བྱུང་།
དེའི་དུས་སུ་རང་དགོན་གྱིས་འབྲི་གུང་སྐྱབས་མགོན་ཞི་བའི་
བློ་གྲོས་ལ་སྒྲུབ་སྤྲུལ་ངོས་འཛིན་ཞུས་པས་ཐུགས་ཐག་ཆོད་་་
པོའི་སྒོ་ནས་ཤུལ་མའི་དབང་ལོ་ཚང་ལ་ཡོད་པའི་བུ་རྟ་ལོ་པ་
དེ་ཡིན་གསུངས་པའི་བཀའ་རྟེན་བཅས་གནང་། དེ་ནས་་་་
ཉིན་ཞིག་ཁོང་སྔ་མོར་བཞེངས་ཏེ་ཨ་མ་ང་དེ་རིང་རྫི་བོར་་་
གློ་རྒྱུ་མིན། དེ་རིང་ང་ལ་བསུ་མ་དང་བདག་པོ་ཡོང་གི་རེད།
རྒྱུར་ཕུབ་ནས་གྲབས་སྒྲིག་བྱེད་དགོས་པ་རེད་གསུངས་པས་
མི་གཞན་རྣམས་ཀྱིས་བྱིས་པ་འདི་གཞན་དང་མི་འདྲ་བ་ཞིག་
ཡིན་པས་ཅི་ཡིན་མི་ཤེས་སྙམ་ནས་རྫི་བོར་མ་བཏང་བ་མ་་་་
ཟད། གུར་ཕུབ་ནས་གྲབས་བསྒྲིགས་བྱས་ཏེ་བསྡད་ཡོད་པའི་
སྐབས། ཉི་མ་ཕྱེད་ཙམ་ན་སྒྲུབ་བརྒྱུད་དགོན་གྱི་གཉེར་པ་ཨ་
སྨོན་དང་། ཡོངས་འཛིན་ཡེ་ཤེས་སོགས་དཔོན་གཡོག་ལྔ་་་་
དྲུག་ཙམ་ཕེབས་བྱུང་བས། ཁོང་ཕར་ཚད་གཅིག་ཏུ་བསུ་མ་
མ་ཕེབས་ནས་ཡོངས་འཛིན་གྱི་མགུལ་དུ་འཆང་སྟེ་ཁྱེད་་་་་་
37



གྲུབ་དབང་སྒྲུབ་བརྒྱུད་པའི་རྣམ་ཐར། །
དགུང་ལོ་འདི་ཙམ་བསྒྲེས་ཚར་འདུག་གསུངས་ནས་སྔར་་་་
འདྲིས་ཀྱི་མི་དང་འཕྲད་པ་ལྟ་བུར་མཛད། ཡོངས་འཛིན་་་་
གྱིས་སྐུ་གོང་མའི་ཉེར་སྤྱད། ཕྱག་ཕྲེང་དང་རྡོར་དྲིལ་སོགས་
མཉམ་དུ་གཞན་མིན་ཅ་ལག་རིགས་བསྲེས་ཏེ། མདུན་དུ་་་་
བཞག་པས། ཁོང་གིས་སྐུ་གོང་མའི་ཕྱག་འཕྲེང་དེ་ཡར་་་་་
བླངས་ཏེ་འདིའི་ནང་དུ་སྤོས་ཤེལ་ཆུང་ཆུང་ཞིག་ཡོད་པ་དེ། །
མི་འདུག་པ་ཅི་ཡིན། གསུངས་ནས་ཡོངས་འཛིན་ལ་རེ་རེ་་་་
གཟིགས་པས་ཡོངས་འཛིན་དེ་མ་ཐག་ཏུ་ཡར་བཞེངས་ཏེ།
སྤྱན་ཆབ་བསིལ་བཞིན་ཕྱག་དགུ་ཕྲུགས་སུ་བཙལ་ནས། ཡིད་
བཞིན་ནོར་བུ་ཐམས་ཅད་མཁྱེན་པ་ལགས། ་སྤོས་ཤེལ་དེ་་་་
དད་ལྡན་ག་གེ་མོ་ལ་དད་པའི་རྟེན་དུ་ངས་བྱིན་པ་ཡིན།
ཞུས་པས་ཁོང་གིས་དེ་ལོས་ཆོག་ངས་རང་གར་དྲིས་པ་ཡིན་་
གསུངས། དེ་ནས་སྐུ་ཁྲུས་གསོལ་ན་བཟའ་བསྒྲོན་ནས་བདག་
པོ་བྱས། དེ་ནས་དགུང་ལོ་བརྒྱད་ཀྱི་ཐོག་ཤིང་མོ་གླང་གི་ལོར་
སྤྲེལ་ཟླའི་ཚེས་བཅུའི་ཉིན་རྟེན་འབྲེལ་གྱི་ཆོ་ག་གཟབ་རྒྱས་་་
དང་བཅས་སྒྲུབ་བརྒྱུད་ཐུབ་བསྟན་ཆོས་འཕེལ་གླིང་གི་་་་་་
གསེར་ཁྲིར་མངའ་གསོལ། ལྷོ་རིན་པོ་ཆེའི་དྲུང་དུ་རབ་ཏུ་་་



གྲུབ་དབང་སྒྲུབ་བརྒྱུད་པའི་རྣམ་ཐར།
བྱུང་བའི་མཚན་ལ་༧ དཀོན་མཆོག་བསྟན་འཛིན་ཀུན་ཁྱབ་
ཉི་མ་ཕྱོགས་ལས་རྣམ་པར་རྒྱལ་བའི་སྡེ། ཞེས་གསོལ། དེའི་་་
དུས་སུ་སྡེ་དགོན་གྱི་མི་ཁ་ཤས་ཀྱིས་གཡོག་མོའི་བུ་ཞིག་ཁྲི་ལ་
བཞག་དགོས་པ་བྱུང་བསམ་ནས་ཅུང་ཟད་བརྙས་བཅོས་ཀྱི་
རྣམ་འགྱུར་ཡོད་པས། ཁོང་གིས་གྲྭ་པ་རྣམས་ལ་ཞལ་རྩེད་ཀྱི་
ཚུལ་དུ། ང་ད་རེས་དགོན་པས་བདག་པོ་བྱེད་བདེ་བའི་ཁྱིམ་
ཚོང་གཉོམ་ཆུང་ཞིག་ལ་སྐྱེས་པ་ཡིན་ཀྱང་ཁོང་རྣམ་པ་ཐུགས་
ཚདགྱེས་ན་རྗེས་སུ་ང་རང་བཙན་པོ་སྟག་གཟིག་འདྲ་བ་་་་
ཞིག་ཏུ་སྐྱེ་དགོས་པར་འདུག དེ་དུས་ཁོང་རྣམ་པས་ཅི་་་་་
མཛད་བལྟ་དགོས་གསུངས། དེ་སྐུ་རྗེས་མ་རོང་སྟོད་བེ་ཅང་
ཚོང་དུ་འཁྲུངས་ནས་བསླུ་ཡོན་གྱི་ཐོག་མ་ཁོ་ནར་འབྲི་ཐུལ་
མ་བརྒྱ་ཐམ་པ་སྤྲོད་དགོས་བྱུང་བ་འདུག དེ་ནས་མཁན་་་་་་
རིན་པོ་ཆེ་ཐུབ་བསྟན་འོད་ཟེར། མཁན་རིན་པོ་ཆེ་བསྟན་པ་
རྣམ་རྒྱལ་སོགས་སྔ་ཕྱི་ཡོངས་འཛིན་དུ་བསྟེན་ཏེ་ཐུན་མོངས་
དང་ཐུན་མོངས་མ་ཡིན་པའི་རིག་པའི་གནས་ལ་རིམ་པར་་་
སྦྱངས་པའི་ཚུལ་མཛད་ཀྱང་ཁོང་ནི་ཆུང་དུས་ནས་སྐྱེས་ཆེན་
དམ་པའི་རིགས་སད་པས་བརྡ་བསྟན་པ་ཙམ་གྱིས་ཐུགས་སུ་



གྲུབ་དབང་སྒྲུབ་བརྒྱུད་པའི་རྣམ་ཐར།
ཆུད་ཅིང་མཁས་པའི་རྩེ་མོར་སོན། མ་ཟད་ལྷོ་རིན་པོ་ཆེ་དང་
ལྷོ་རྗེ་དྲུང་ཨོ་རྒྱན་ནུས་ལྡན་རྡོ་རྗེ། སྐྱབས་མགོན་ཞི་བའི་བློ་་
གྲོས། མགར་རིན་པོ་ཆེ་སྒྱུ་འཕྲུལ་བདེ་ཆེན་རྡོ་རྗེ། རྩེ་སྤྲུལ་་་་
རིན་པོ་ཆེ་དཀོན་མཆོག་ངག་དབང་ཕྲིན་ལས་ཆོས་རྒྱལ་་་་་
སོགས་དམ་པ་མང་པོར་བསྟེན་ཏེ། ཡི་དམ་རྒྱུད་སྡེ་བཞི་དང་།
ལྷག་པར་མགོན་པོ་འབྲི་གུང་པ་ཆེན་པོའི་རང་ལུགས་བདེ་་་
མཆོག་སྙན་བརྒྱུད་ཀྱི་གདམས་པ་དང་། དམ་ཆོས་དགོངས་་
པ་ཡང་ཟབ་ཆ་ལག་དང་བཅས་པ་སོགས་ཀྱི་དབང་ལུང་མན་
ངག་མ་ལུས་པ་ཞུས་ཤིང་ཐུགས་ཉམས་སུ་བཞེས་པས་མཁྱེན་
རབ་ཀྱི་རྩལ་ཕྱོགས་མེད་དུ་རྒྱས་ཤིང་དགོངས་པའི་ཀློང་་་་་
བརྡོལ། བཀའ་སྲུང་མ་གཟའ་དམ་གསུམ་སོགས་སྲུང་མ་སྤྱི་་
དང་ཁྱད་པར་དྲང་སྲོང་ཁྱབ་འཇུག་ཆེན་པོས་འབྲལ་མེད་དུ་
བསྐྱངས་ཤིང་ཅི་བཅོལ་བའི་ལས་ཐོགས་མེད་དུ་བསྒྲུབ་པ་་་
དང་། ཁོང་གར་བྱོན་གྱི་སྔོན་ལ་གཟའ་འགྱེད་ཡོང་བ་དང་་་
གཟིམ་ཁང་སྟེང་དུ་གཟའ་འཁྱིལ་བ་ཀུན་གྱི་མཐུན་སྣང་དུ་
ཡོད་པ་སོགས་ངོ་མཚར་བསམ་གྱིས་མི་ཁྱབ་ཅིང་། ཁོང་གི་སྐུ་
ཐོག་དེར། དཔལ་རྡོ་རྗེ་སེམས་དཔའི་ཡིག་བརྒྱའི་དུང་འཁོར་
40



གྲུབ་དབང་སྒྲུབ་བརྒྱུད་པའི་རྣམ་ཐར། །
ངན་སོང་དོང་སྤྲུག་གསར་དུ་བཞེངས་པ་སོགས་མཛད། དེ་་
ས་རྨ་པུའུ་ཧྥང་ཇག་དམག་གིས་སྡེ་དགོན་ལ་གནོད་འཚེ་་་
ཚབས་ཆེན་ཐེབས་ནས་བཞུགས་མ་བདེ་བར་ནུབ་ཕྱོགས་སུ་
ཆིབས་ཀྱི་ཁ་ལོ་བསྒྱུར། དེའི་དུས་ཀྱི་འདམ་མྱུ་གུ་རྒྱས་ཟེར་་་
བའི་ས་ཆ་ལ་འབྱོར་སྐབས། ཉིན་ཞིག་སྐུ་འཁོར་ཁ་ཤས་་་་་
བཅས་རི་མགོར་འབྱོན་དགོས་གསུངས་ནས་ཕེབས་པས།
རིའི་འདབས་སུ་སླེབས་པ་ན། ཁོང་གིས་གྲྭ་བ་རྣམ་ལ་དེ་རིང་
དོ་གལ་ཆེན་པོ་ཅི་ལ་ཐུག་ཀྱང་ཁ་གྲགས་མི་ཉན་གསུངས་་་་
ནས་རི་མགོར་བྱོན། བར་སྐབས་ཤིག་གྲྭ་པ་ཅིག་གིས་རྟ་ལྔ་་་
སུག་རེད་ཐལ། ཟེར་ནས་སྐད་ཆེན་པོ་རྒྱབ་བྱུང་ཁོང་གིས་ཕྱི་
མིག་ཙམ་ཡང་མ་གཟིགས་པར་ཕེབས་སོང་། གྲྭ་པ་གཞན་་་་
རྣམ་མྱུར་དུ་སོང་བས། རི་དེའི་རྩེ་ན་བྲག་དམར་པོ་ཞིག་་་་་་
འདུག་པའི་དཀྱིལ་ནས་གུ་རུ་དྲག་པོའི་སྐུ་མཁྱིད་གང་ཡོད་པ་
ཞིག་གཏེར་དུ་བཞེས། ཞབས་གཡས་པ་ལ་སྐྱོན་ཅུང་ཟད་་་་
འདུག་པ་དེ་ནི་ད་གཟོད་རྟེན་འབྲེལ་འཁྱུག་པའི་རྐྱེན་གྱིས་་་
ཡིན་གསུངས། སྐུ་དེ་ད་ལྟའང་བཞུགས་ཡོད། གཞན་ཡང་རྡོ་
རྗེ་གླིང་པའི་གཏེར་སྐལ་རྩ་བ་གསུམ་གྱི་སྒྲུབ་ཐབས། སྲུང་་་
41



གྲུབ་དབང་སྒྲུབ་བརྒྱུད་པའི་རྣམ་ཐར།
མའི་གསོལ་མཆོད་སོགས། དགོངས་གཏེར་ཕབ་པ་མང་པོ་་་
ཡོད་ཀྱང་ད་ལྟ་ཐོར་བུ་ཙམ་ལས་བཞུགས་མེད། དེའི་དུས་སུ་
ཉིན་ཞིག་སྐུ་དངོས་ཟངས་མདོག་དཔལ་རི་ལ་ཕེབས་ནས་་་
རིག་འཛིན་ཕོ་མོ་འབུམ་ཕྲག་མང་པོའི་ཚོགས་ཀྱི་འཁོར་ལོ་་་
བསྐོར་བའི་གྲལ་དུ་བཞུགས་པ་དང་གུ་རུ་རིན་པོ་ཆེ་ལས་་་་
དབང་བཞི་ཡོངས་རྫོགས་ཐོབ་ནས་ཕྱིར་ཕེབས། དཔལ་རི་་་
ནས་རིག་འཛིན་མཁའ་འགྲོ་རྣམས་ཀྱིས་གདུང་དབྱངས་འདི་
འདྲ་འདུག་གསུངས་ནས་གསོལ་བ་བཏབ་པ་ནི། །
༈ ཨེ་མ་ཧོ། །
འདི་ནས་ལྷོ་ནུབ་ཀྱི་མཚམས་ཤེད། །
རྔ་ཡབ་གླིང་ཕྲན་གྱི་ཡུལ་དབུས། །
དཔའ་རི་པདྨ་ཡི་ཞིང་ན། །
རིག་འཛིན་མཁའ་འགྲོ་ཡི་ཚོགས་ཁང་། །
དག་པ་གཉིས་ལྡན་གྱི་ཀློང་ནས། །
པདྨ་འབྱུང་གནས་ཁྱེད་མཁྱེན་ནོ། །
དེང་སང་ལྔ་བདོ་ཡི་དུས་འདིར། །
ཆོས་བྱེད་ཉིན་མོ་ཡི་སྐར་མ། །



གྲུབ་དབང་སྒྲུབ་བརྒྱུད་པའི་རྣམ་ཐར།
སྡིག་སྤྱོད་རླུང་ལྟར་དུ་འཚུབ་དུས། །
པདྨ་འབྱུང་གནས་ཁྱེད་མཁྱེན་ནོ། །
རྒྱལ་བློན་ཁྲེལ་ཁྲིམས་ནི་མེད་དུས། །
དགེ་འདུན་དམག་དཔུང་དུ་ཆས་ནས། །
མི་སྲོག་ཧར་ལ་ནི་འཕེན་དུས། །
པདྨ་འབྱུང་གནས་ཁྱེད་མཁྱེན་ནོ། །
མཐའ་བཞིའི་དམག་དཔུང་ཀུན་དབུས་སློབ། །
ཕྱོགས་ཀུན་སྡུག་བསྔལ་གྱིས་མནར་ཞིང་། །
བསྟན་པའི་སྒྲོན་མེ་འདི་ཀུན་ཀྱང་། །
ཉི་ནུབ་གྲིབ་སོ་ལྟར་འགྲིབ་དུས། །
པདྨ་འབྱུང་གནས་ཁྱེད་མཁྱེན་ནོ། །
ཕྱི་སྣོད་འབྱུང་བ་ཡང་མི་སྙོམས། །
ནང་བཅུད་རྩ་རླུང་རྣམས་གཡོ་འཁྲུག །
འགྲོ་ཀུན་དབུལ་ཕོངས་དང་ན་ཚ། །
རྒུད་པའི་ཐན་ལྟས་ཀུན་བྱུང་དུས། །
པདྨ་འབྱུང་གནས་ཁྱེད་མཁྱེན་ནོ། །
་་་བོད་འབངས་ཉམས་ཐག་གི་མགོན་མེད། །



གྲུབ་དབང་སྒྲུབ་བརྒྱུད་པའི་རྣམ་ཐར།
གདུང་བའི་གླུ་དབྱངས་ཀྱི་གསོལ་འདེབས། །
ཉིན་མཚན་དུས་དྲུག་ཏུ་འདེབས་སོ། །
ཐུགས་རྗེ་སྤྱན་རྒྱང་གིས་གཟིགས་ཤིག །
བྱིན་རླབས་མཆོག་ཐུན་གྱི་དངོས་གྲུབ། །
བདག་ཅག་འཁོར་བཅས་ལ་སྩོལ་ཅིག །
པདྨ་འབྱུང་གནས་ཁྱེད་མཁྱེན་ནོ། །
པདྨ་འབྱུང་གནས་ཁྱེད་མཁྱེན་ནོ། །
པདྨ་འབྱུང་གནས་ཁྱེད་མཁྱེན་ནོ། །
ཨོཾ་ཨཱཿཧཱུྃ། བཛྲ་གུ་རུ་པདྨ་སིདྡྷི་ཧཱུྃ། ཞེས་གདུང་དབྱངས་
ཀྱི་ངག་རྟ་དེ་ད་ལྟའང་མ་ཉམས་པར་གྱེར་བཞིན་པ་ཡིན། དེ་
ནས་བར་སྐབས་རྨ་པུའུ་ཧྥང་ཇག་དམག་ལ་ཐུགས་ནས་་་་་
ལག་ཡོངས་རྫོགས་གསོལ་ཞལ་དང་བཅས་པ་ཤོར་ནས་་་་་་་
དཔོན་གཡོག་ཉུང་ཤས་ཤིག་ཕེབ་པའི་ཚེ་རོང་སྟོད་བེ་ཅང་་་
དགྲ་ལྷ་དབང་འདུས་ཚང་ལ་འཕྲད། དེ་ཚང་གིས་ཁྱིམ་དུ་་་་
གདན་དྲངས་ཏེ་བསྙེན་བཀུར་ཞབས་ཏོག་ལེགས་པོར་ཞུས། །
ཁྱིམ་བདག་མོ་ཡིས་གཡང་ཊི་དཀར་ཡོལ་ཞིག་ཕུལ། ཁོང་་་་
གིས་གྲྭ་པ་རྣམས་ལ་ངའི་སྦ་ལྕག་དེ་འདི་ཚང་ལ་བསྐྱུར་་་་



གྲུབ་དབང་སྒྲུབ་བརྒྱུད་པའི་རྣམ་ཐར།
བཞག་ན་ཅི་བསམ་འགྲོ་ཨང་གསུངས་པས། གྲྭ་བ་ཞིག་གིས་
ལྷག་སོང་རེད་བསམ་ནས་རྗེས་རྗེས་ཁུར་ལོས་ཡོང་ཞུས་པས་
རྟེན་འབྲེལ་དེ་ཙམ་མ་འགྲིགས། ཕྱི་ཉིན་འབྱོན་ཁར་བཞེས་་
དཀར་དེ་ཁྱིམ་བདག་མོ་ལ་ཕར་གནང་ནས་འདི་ཨ་མ་ཁྱོད་་
ཀྱིས་ཉར་ཚག་གྱིས་རྗེས་སུ་ང་རང་ཡོང་རྒྱུ་ཡིན་གསུངས། དེ་
ནས་ལྷ་གདན་དུ་ཕེབས་ཏེ་ཇོ་ཤཱཀ་རྣམ་གསུམ་ལ་ཕྱག་མཆོད་
མཛད་པའི་སྐབས་ཉིན་ཅིག་གློ་བུར་དུ་ངོ་མི་ཤེས་པའི་ཁྱིམ་་
ཚང་ཞིག་ལ་འབྱོན་དགོས་གསུངས་པས། སྐུ་འཁོར་གྲྭ་པ་་་་
རྣམས་ཀྱིས་ངོ་མི་ཤེས་པའི་ཁྱིམ་དུ་འབྱོན་མི་ཉན་ཞུས་ཀྱང་་
མ་གསན་པར་ཁྱིམ་ཚང་དེར་ཕེབས། དེ་ཚང་གིས་ཀྱང་གུས་
པ་ཆེན་པོས་བསྙེན་བཀུར་མཛད་དེ་ཕྱིར་ཕེབས་ནས་འབྱོན་
གྲབས་མཛད་པའི་ཚེ་ཁྱིམ་དེའི་བུ་མོ་ལོ་བཅོ་ལྔ་བཅུ་དྲུག་་་་
ཁོན་པ། གཟུགས་བྱད་མཛེས་ཤིང་མཁའ་འགྲོའི་མཚན་་་་་་
རྟགས་ཚང་བ་ཞིག་འདུག་པ་དེ་ཆིབས་ཁར་འཇུས་ནས་་་་་
བཞུད་པ་བཤོལ་བཏབ་སྟེ་མང་དུ་ངུས་ཀྱང་གྲྭ་པ་རྣམས་་་་་
ཐུགས་མ་དགྱེས་པས་རྟེན་འབྲེལ་འཕྱུགས་ཏེ་ཁོང་གིས་ད་་་
རེས་ང་རང་མི་འགྲོ་ཐབས་མེད་ཡིན་གསུངས་ནས་དེར་རྡོ་་་
45



གྲུབ་དབང་སྒྲུབ་བརྒྱུད་པའི་རྣམ་ཐར།
ཆེན་པོ་ཞིག་ཡོད་པའི་སྟེང་དུ་ཞབས་རྗེས་གསལ་པོར་ཞིག་་་
བཞག་མཛད་ནས། ཁྱོད་ཀྱིས་ཉི་མ་རེ་རེ་བཞིན་དུ་འདི་ལ་་་
བསྐོར་བ་གྱིས་ང་དང་ཁྱད་མེད་ཡིན། སྨོན་ལམ་དང་རྟེན་་་
འབྲེལ་གྱི་དབང་གིས་རང་རེ་ལྷན་དུ་འཛོམས་པར་འགྱུར་་་་
ཞེས་གསུངས་ནས་རྟ་ལ་ཆིབས་ཏེ་ཕེབས། དེ་ནས་འབྲི་གུང་
དུ་ཕེབས་ཏེ་སྐྱབས་རྗེ་ཞི་བའི་བློ་གྲོས་ཀྱི་མདུན་དུ་དངོས་པོ་
གྱ་ནོམ་པའི་བརྒྱ་འབུལ་མཛད་པ་མ་ཟད། སྐྱབས་མགོན་གྱི་
བཀའ་བཞིན་དུ་དཔལ་གསང་བའི་བདག་པོའི་དབང་ལུང་
མན་ངག་བཅས་པ་ཕུལ་བས་སྐྱབས་མགོན་མཆོག་གིས་ཀྱང་
རིགས་ཀྱི་བདག་པོར་བཀུར་ཞིང་ཁམས་ཕྱོགས་ཀྱི་འབྲི་གུང་
དགོན་ཁག་ཡོད་ཚད་ལ་སྔར་མུས་བཞིན་དུ་གཟིགས་སྐྱོང་་་
གནང་དགོས་ཚུལ་བཅས་ཀྱི་བཀའ་ཡིག་གོས་ཆེན་དུར་སེར་
མར་ཁུའི་མདོག་གཡུང་དྲུང་རིས་ཅན་གྱི་ངོས་ལ་བཀོད་ནས་
གནང་བ་དང༌། གཞན་ཡང་ཞབས་བརྟན་གྱི་ཚུལ་དུ་མ་་་་་
འོངས་འབྱུང་འགྱུར་གྱི་ལུང་བསྟན་གསལ་པོར་གནང་བ་་་་
འདི་ལྟ་སྟེ།
ཨོཾ་སྭཱ་སྟི།



གྲུབ་དབང་སྒྲུབ་བརྒྱུད་པའི་རྣམ་ཐར།
མདོ་ཁམས་སྨད་ཀྱི་ས་ཡི་ཐིག་ལེའི་ཆར། །
རིན་ཆེན་ནོར་བུ་སྤུངས་འདྲའི་རི་བོའི་མདུན། །
ཐེག་ཆེན་ཆོས་ཀྱི་སྒྲ་དབྱངས་ཆེ་སྒྲགས་པ། །
མདོ་སྔགས་ཀུན་གྱི་ཀླུང་ཆེན་འདུ་བའི་གནས། །
ཐུབ་བསྟན་བཤད་བསྒྲུབ་སྙིང་པོའི་བརྒྱུད་འཛིན་པ། །
སྔོན་བྱོན་གདན་རབས་གོང་མས་ཡང་བསྔགས་པ། །
ལུང་གིས་བསྟན་ཅིང་ཤིས་པའི་མེ་ཏོག་འཐོར། །
ཆོས་ཀྱི་ཁྲི་ཆེན་ཉི་མའི་སྲས་ཆེན་པོ། །
མདོ་སྨད་ཕྱོགས་སུ་གྲགས་པའི་རྔ་བོ་ཆེ། །
ཆོས་ཀྱི་རྒྱལ་མཚན་མི་ནུབ་སྲིད་རྩེར་བསྒྲེངས། །
ཞེས་སོགས་གསུངས་པ་ནི་མ་འོངས་པ་ན་གདུང་སྲས་་་
ཀྱིས་གདན་ས་འཛིན་པར་འགྱུར་བའི་ཚེ་བསྟན་པ་དར་རྒྱས་
དང་མངའ་ཐང་ཕུན་སུམ་ཚོགས་པར་འགྱུར་བར་ལུང་་་་་་
བསྟན་པ་བཞིན་དགུང་ལོ་ཉེར་བཞིའི་སྟེང་དུ་ལས་ཀྱི་ཕྱག་རྒྱ་
བསྟེན་ཞིང་སྲས་ངོ་མཚར་ཁྱད་པར་ཅན་ཞིག་འཁྲུངས་ཀྱང་
སྐྱེ་འགྲོའི་བསོད་ནམས་ཀྱིས་མ་ཆུམ་པར་སྐུ་གཤེགས་སོ། དེ་
ནས་དགུང་གྲངས་ཉེར་ལྔ་ལ་ཕེབས་པ་རབ་བྱུང་བཅུ་དྲུག་་་



གྲུབ་དབང་སྒྲུབ་བརྒྱུད་པའི་རྣམ་ཐར།
པའི་ཆུ་ཕོ་རྟ་ཡི་ལོ་ སྤྱི་ལོ་༡༩༤༢ལོར། ཤུལ་མ་སྡེ་བའི་་་་་
དཔོན་པོ་འཕེལ་སངས་ཆོས་རྒྱལ་ཟེར་བ་དེ་ཤི་ནས། སྒྲུབ་་་
བརྒྱུད་རིན་པོ་ཆེ་ཁོང་དང༌། གླིང་བླ་ཡེ་ཤེས་ཚུལ་ཁྲིམས།
བཀའ་བརྒྱུད་ཉི་ཟེར་འོད་འཕྲོས་རྣམ་དུས་གཅིག་གདན་་་་་
དྲངས་ཤིང་སོ་སོ་རང་རང་གིས་གཤིན་ཆོག་མཛད། དེའི་་་་
ནུབ་མོ་ཁོང་རྣམ་གསུམ་ལྷན་རྒྱས་སུ་བཞུགས་ནས་ཞལ་བརྡ་
མཛད་པའི་ཚུལ་འབར་སར་བུ་མོ་བཀྲ་ཡག་ཟེར་བ་ཞིག་གིས་
ཐོས་ཚུལ་ནི། ད་ལམ་རྨ་པུའུ་ཧྥང་གི་གནོད་འཚེ་ཐེབས་ཤིང་
འཁྲུག་པ་བྱུང་བའི་རྐྱེན་གྱིས་རང་གཞན་གྱི་གྲི་ཤི་མང་པོ་ཤི་
ངོ་མ་ཤེས་པར་སྲིད་པ་བར་དོར་འཁྱམས་ཤིང་སླར་ཡང་ལས་
ངན་གྱི་དབང་གིས་ངན་སོང་དུ་སྐྱེ་བ་འདི་རྣམས་སྙིང་རེ་རྗེ། །
ཐབས་ཅི་དྲག་ཞུས་པས་སྒྲུབ་སྤྲུལ་གྱིས། ང་ཅག་རྣམ་གཤིན་
པོ་འདི་དག་ཞིང་ཁམས་དང་མཐོ་རིས་སུ་དྲང་བའི་ཆེད་དུ་་
ད་ལྟའི་ལུས་རྟེན་འདི་སྤངས་ནས་གཤིན་ཡུལ་དུ་འགྲོ་དགོས་
པར་འདུག་གསུངས། གཞན་རྣམ་གཉིས་ཀྱིས་ཁྱེད་སྐུ་ན་་་་་་
གཞོན་པ་འདི་འདྲ་ཞིག་ཕེབ་ནུས་སམ་ཞུས་པས། ཁོང་གིས་
ད་ལྟ་གསོན་པོའི་དོན་བྱེད་པ་ལས་གཤིན་པོའི་དོན་བྱེད་པ་་
48



གྲུབ་དབང་སྒྲུབ་བརྒྱུད་པའི་རྣམ་ཐར།
གལ་ཆེ། བདག་ཅག་རྣམས་ལ་འགྲོ་བའི་དོན་ལས་གཞན་་་་་་
མེད་པས་འགྲོ་མི་ནུས་པ་ག་ལ་ཡོད་གསུངས། དེའི་ཕྱི་ཉིན་་་་
ཁོང་གི་སྐུ་འཁོར་གྲྭ་པ་རྣམས་ལ་ཞལ་རྩེད་ཚུལ་དུ་འཆི་་་
དགོས་ན་ཆུ་བསགས་ནས་འཆི་དགོས་པ་རེད། སྲོག་གཟེར་་
ཆེན་པོ་ཡོད་པ་མ་རེད་གསུངས། དེ་ནས་ཡར་ཕེབས་པ་དང་
སྐུ་ལུས་ལ་ཆུ་བསགས་ནས་གཟེར་ཟུག་ཅི་ཡང་མེད་ཀྱང་་་་་་
འགུལ་དཀའ་བ་གྱུར། དེ་ནས་ཉིན་ཞིག་ཁོང་གིས་མོ་གོ་ཇན་
གྱི་བེ་ཧུ་མགོན་ལི་དེ་ཉིད་རྨ་པུའུ་ཧྲུང་དམག་གིས་བཀྲོངས་་
པ་ད་ལྟ་ཆོས་སྐྱོང་རྩི་དམར་གྱི་འཁོར་དུ་སྐྱེ་འདུག་པས་སང་
ཉིན་སྤྱན་འདྲེན་རྒྱས་པ་ཞིག་བྱས་ན་ཁོ་རང་འོང་གི་རེད། དེ་
དུས་ཐབས་ཅི་དྲག་ཅིག་བྱེད་དགོས་གསུངས་པས། གྲྭ་པ་་་་
རྣམས་ཀྱིས་མཆོད་གཏོར་རྒྱ་ཆེན་པོ་བཤམས། སྤྲུལ་སྐུ་རིན་
པོ་ཆེ་སྐུ་བསྙུན་བཞིན་དུ་ཚོགས་མགོར་ཕེབས་ནས་ཆོས་སྐྱོང་
སྤྱན་འདྲེན་རྒྱས་པར་མཛད་པའི་ཚེ་བར་སྐབས་ཤིག་ན་སྣ་་་
ཡིས་མི་བཟོད་པའི་གཤིས་དྲི་ངན་པ་བྱུང་ནས་གྲྭ་པ་རྣམས་་་
སྣ་ལག་པ་དང་གཟན་གྱིས་བཀབ་དགོས་པ་བྱུང་བ་དང་།།
སྤྲུལ་སྐུ་རིན་པོ་ཆེ་ཁོང་ནི་ཅི་ཡང་མི་གསུང་པ་དགུང་མོ་་་་་
49
，



གྲུབ་དབང་སྒྲུབ་བརྒྱུད་པའི་རྣམ་ཐར།
ཚོགས་མ་གྲོལ་བར་དུ་བཤུམ་པ་འབའ་ཞིག་མཛད། དེའི་ཕྱི་
ཉིན་དགོན་པའི་དྲག་བཞི་དང་གྲྭ་ཚང་ཡོངས་ལ་གསུང་དོན།
ད་ནི་ང་རང་དངོས་སུ་འགྲོ་རྒྱུ་མ་གཏོགས་ཁར་སང་ཐབས་་་
ཅི་ཡང་བྱ་རྒྱུ་མ་བྱུང་བ་མ་ཟད་ད་རུང་གྲི་ཤི་མང་པོ་སྡུག་་་་
བསྔལ་དཔག་ཏུ་མེད་པ་མྱོང་བཞིན་འདུག་པས་དེ་དག་གི་་་
དོན་དུ་འགྲོ་རྒྱུ་ཡིན་གསུངས་ཤིང་། གཞན་ཡང་སྤྱིར་སངས་
རྒྱས་བསྟན་པའི་འཕེལ་འགྲིབ། སྒོས་རང་རེ་སྡེ་དགོན་གྱི་་་་
ཆགས་འཇིག་ལ་སོགས་པའི་ལུང་བསྟན་རྣམས་མཁན་རིན་་
པོ་ཆེ་ཐུབ་བསྟན་འོད་ཟེར་གྱིས་ཕྱག་བྲིས་མཛད་པ་པོ་ཏི་་་་
ཆུང་ཆུང་ཞིག་ཡོད་ཅིང་ཚིག་དོན་ཕལ་ཆེར་བརྡ་ཡི་ཚུལ་དུ་
ཡོད་པས་སྔ་མོ་གོ་དཀའ་ཞིང་། རྗེས་སུ་ལུང་བསྟན་ཐོག་ཏུ་་
བབ་རིམ་བཞིན། དེ་ནི་དེ་འོ། འདི་ནི་འདི་འོ། སྙམ་པའི་ངེས་
ཤེས་རྙེད་པ་ཤ་སྟག་འདུག་ཀྱང་། དཔར་དུ་བཀོད་མ་ཐུབ་པ་
དང་མང་པོ་སྤེལ་མ་ཐུབ་པའི་རྐྱེན་གྱིས་ཡི་གེ་བོར་རླག་ཏུ་་་
སོང་ནས་ད་ལྟ་རྗེས་ཤུལ་ཙམ་ཡང་མི་མངོན་པར་གྱུར་པ་ནི་
ཤིན་ཏུ་གྱོང་ཆེན་པོ་དང་ཡིད་ཕམ་དགོས་པ་ཞིག་ཡིན་པ་་་་
སྨྲོས་མ་དགོས་ལ། རང་གི་ཡིད་ཡུལ་དུ་ཚིག་རེ་ཟུང་ཡོད་པ་ནི།
50



གྲུབ་དབང་སྒྲུབ་བརྒྱུད་པའི་རྣམ་ཐར།
ཁྱུང་ཆེན་དཔལ་གྱི་རི་ལ་བྱ་རྒྱལ་རྒོད
ལོ་ཡི་ནང་འཐག་གཞུང་ལ་བྱ་ཕྲན་བབ༔
མཇུག་མ་ཤོར་ནས་མཐའ་རུ་འཁྱར་བར་འགྱུར
ཞེས་པ་ནི་སྡེ་དགེའི་བྱ་རྒོད་སྟོབས་ལྡན་ལ་གོ་བ་འདྲ།
ཡང་། དཔལ་མོ་དཔལ་ཐང་འཕྲུལ་གྱི་བྱ་ཆེན་འབབ༔
ནུབ་ཕྱོགས་གངས་སེང་སྡེར་རྩ་ཁྲག་ཏུ་འཁྱིལ
་ ཞེས་པ་དང་། །
ཡང་། རཱ་ཛཱ་སྤྲེལ་སྦྲུལ་ཅན་གྱིས་ལྕེ་གཡབ་པས།
གཅེས་པའི་མི་འགའ་གྲི་རུ་འཆི་ཉེན་ཆེ༔
ཞེས་སོགས་ཤིན་ཏུ་མང་ངོ༌། །དེ་ནས་ལོ་དེའི་སྤྲེལ་ཟླའི་
ཚེས་བཅུའི་ཉིན་གྱི་སྔ་དྲོར་ཞབས་རྡོ་རྗེ་སྐྱིལ་དཀྲུང་བཅས།
སྐུ་དྲང་པོ་བསྲང་། ཕྱག་མཉམ་བཞག་དང་སྤྱན་ལྟ་སྟངས་་་
མཛད་དེ། ཆུ་རླབས་ཆུ་ལ་ཐིམ་པ་བཞིན་དུ་སྤྲུལ་པའི་་་་
གཟུགས་སྐུ་དེ་ཉིད་སྤྲུལ་གཞི་དཔལ་ཕྱག་ན་རྡོ་རྗེའི་ཐུགས་་་
ཀར་ཐིམ་པར་གྱུར་ཏོ། དེའི་ཉིན་མོ་བཀའ་བརྒྱུད་ཉི་ཟེར་་་་་
འོད་འཕྲོ་ཡང་གཤེགས་སོ། དེའི་ཉིན་ཁ་ཤས་མཚམས་ནས་་་
བྱང་གླིང་པཎྜི་ཏའམ་གླིང་བླ་ཡེ་ཤེས་ཚུལ་ཁྲིམས་ཀྱིས་ཀྱང་བླ་



གྲུབ་དབང་སྒྲུབ་བརྒྱུད་པའི་རྣམ་ཐར།
མ་རྣམས་གཉིས་གཤེགས་ཟིན་པ་གསན་འཕྲལ་ཞིང་དུ་་་་་
གཤེགས་སོང་ངོ་། །དེའི་སྐབས་དུས་ཀྱི་འཚུབ་འགྱུར་དབང་
གིས་སྟོད་སྨད་བར་ལ་འབྲེལ་གཏུག་བྱེད་པ་ཕར་ཞོག་ཐ་ན་་
སྐད་ཆ་ཙམ་ཡང་གོ་ཐབས་བྲལ་བའི་དུས་སུ། རང་དགོན་་་་
གྱིས་པད་གླིང་བླ་མ་ནོར་རྒྱམ་ལས་ཐུགས་སྒྲུབ་པདྨའི་ལྗོན་་་་
ཤིང་གི་སྒྲུབ་ཆེན་འཚོགས་ནས། མཁན་རིན་པོ་ཆེ་བསྟན་པ་
རྣམ་རྒྱལ་རྡོ་རྗེ་སློབ་དཔོན་མཛད་ནས་བཞུགས་པའི་དུས་་་་
ཁོང་གིས་བྲིས་པའི་མགུར་ཞིག་ཡོད་པ་ལས་གཞན་རྣམས་་་་
ཟུར་དུ་བཀོད་ལ་སྐབས་སུ་བབས་པ་ནི་འདི་ལྟ་སྟེ། །
དཔལ་གསང་བའི་བདག་པོའི་སྒྱུ་འཕྲུལ་གྱི་རྣམ་རོལ། །
དགོན་ཁྲ་མོའི་དབུ་ཡི་གཙུག་རྒྱན་དུ་བཞུགས་ཀྱང་། །
ལོ་ཉེར་ལྔའི་སྟེང་ནས་ཞིང་ཁམས་ལ་ཕེབས་ཐལ། །
དགོན་གྲྭ་ཚང་ངེད་ཚོ་སེམས་པ་རེ་སྐྱོ་ཡང་། །
སྔོན་ལས་དབང་བཙན་པས་ཅི་བྱ་རང་མ་བྱུང་། །
ཡིད་མོས་གུས་གདུང་བའི་གསོལ་འདེབས་ཀྱིས་སྐུལ་ཚེ།།
ཡུན་མི་རིང་མྱུར་དུ་གདན་ས་ལ་ཕེབས་ཤོག །
ཅེས་པ་ལ་སོགས་པ་གསུངས་སོ། །
52



གྲུབ་དབང་སྒྲུབ་བརྒྱུད་པའི་རྣམ་ཐར།
བསྟན་འགྲོར་སྨན་པའི་མཛད་ཕྲིན་འོད་དཀར་ཅན། །
མཆོག་སྤྲུལ་དུང་གི་ཟླ་བ་གཤེགས་ན་ཡང་། །
མ་འོངས་ཡབ་ཡུམ་ལུང་དུ་བསྟན་པ་དེ། །
： ཡང་སྤྲུལ་གསེར་གྱི་ཉི་མ་འཆར་བའི་བརྡ། །
ཞེས་སོ། །༈ ། །དེ་ནས་སྐུ་ཕྲེང་བརྒྱད་པ་ནི། སྐུ་གོང་མ་་་
དཀོན་མཆོག་བསྟན་འཛིན་ཀུན་ཁྱབ་ཉི་མས་བརྡ་ཡི་སྒོ་ནས་
ལུང་བསྟན་པ་བཞིན་དུ་ཡབ་རོང་སྟོད་བེ་ཅང་དགྲ་ལྷ་དབང་
འདུས་དང་། ཡུམ་སྨན་བཟའ་ཚེ་རིང་མཚོ་མོ་ཟེར་བ་གཉིས་
ཀྱི་སྲས་སུ་རབ་བྱུང་བཅུ་དྲུག་པའི་ཆུ་མོ་ལུག་གི་ལོ་སྤྱི་ལོ་་་་
༡༩༤༢ ལོར་སྐུ་འཁྲུངས། ཁོང་ཡུམ་གྱི་ལྷུམས་སུ་བཞུགས་་་
པའི་ཚེ་མ་ཡུམ་གྱི་སྙིང་ཁ་ནས། ཐང་རེ་འོད་ཟེར་དཀར་པོ་་
འཕྲོ་བ་ཀུན་གྱིས་མཐོང་བ་དང་། འབིས་རྣམ་པ་སྣང་མཛད་
མཇལ་དུ་བྱོན་པས་དར་དཀར་པོ་དྲི་མས་མ་གོས་པ་ཞིག་་་་
མགུལ་དུ་ལྷུང་བ་དང་། སྐབས་སྐབས་སུ་ཡབ་ཚང་གི་སྦྲ་ཐོག་
ཏུ་གཟའ་འཁྱིལ་བ་དང༌། མ་ཡུམ་གྱི་མལ་སའི་ཐད་སྦྲའི་སྐུ་་
ཐོག་ཏུ་ཕོ་རོག་ཅིག་རྟག་ཏུ་ཉལ་ནས་བྱ་བྲུན་གྱིས་སྦྲ་རེ་་་་
དཀར་པོར་གྱུར་པ་དང་། སྐབས་ཤིག་སྒྲ་ཐོག་ཏུ་སྦྲུལ་འཁྱིལ་
$3



གྲུབ་དབང་སྒྲུབ་བརྒྱུད་པའི་རྣམ་ཐར།
བ་སོགས་དྲང་སྲོང་ཁྱབ་འཇུག་ཆེན་པོའི་གཙོས་སྲུང་མ་དམ་
ཅན་རྒྱ་མཚོས་འབྲལ་མེད་དུ་སྐྱོང་བའི་རྟགས་དང་བཅས་སྐུ་
བལྟམས། སྐུ་འཁྲུངས་པའི་དུས་དགུན་ཟླ་དང་པོ་ཡིན་ཞིང་།
སྐུ་འཁྲུངས་པའི་ནུབ་མོ་ཁ་བ་རྗེས་དོད་ངེས་ཅན་ཞིག་བབས་
ཡོད་པ་ལས་སྐུ་འཁྲུངས་མ་ཐག་ཏུ་ཆར་པ་ཟིམ་ཟིམ་དུ་་་་་
བབས་ནས་ཁ་བ་བཞུས་ཤིང་འཇའ་ཚོན་ཤར་བ་སོགས་ངོ་་་
མཚར་བའི་ལྟས་ཁྱད་པར་ཅན་མང་པོ་བྱུང་། །
ངོ་མཚར་རྫུ་འཕྲུལ་བཀོད་པ་བསམ་ཡས་པའི། །
མཆོག་སྤྲུལ་རིན་ཆེན་དང་པོའི་ཉིན་བྱེད་འདི། །
འོད་ཟེར་སྟོང་གི་རྩེ་དགས་འཁྱུད་པ་ཡི། །
ནམ་མཁའི་ནོར་བུ་ཤར་རིར་ཐོན་པ་བཞིན། །
དེའི་ཕྱི་ཉིན་མི་ཞིག་གིས་འབྲི་གུང་སྐྱོབ་པའི་ཧོར་སྐུ་་་་་
ཞིག་ཕུལ་བས་ཆུང་དུས་ཀྱི་མཚན་ལ་སྐྱོབ་པ་སྐྱབས་ཞེས་་་་་
བཏགས། དེ་ནས་སྒྲུབ་དགོན་དྲག་བཞི་རྣམས་ཀྱིས་འབྲི་གུང་
སྐྱབས་མགོན་ཞི་བའི་བློ་གྲོས་ལ་སྤྲུལ་སྐུ་རྩད་གཅོད་ཞུས་པས་
ཁོང་གིས་སྒྲིབ་མེད་ཡེ་ཤེས་སྤྱན་གྱིས་གཟིགས་ཏེ་སྤྲུལ་སྐུ་་་་་
འཁྲུངས་པའི་ཡབ་ཡུམ་ལོ་རྟ་སྒོ་ཁྱི་དང་བཅས་གསལ་པོར་་་



གྲུབ་དབང་སྒྲུབ་བརྒྱུད་པའི་རྣམ་ཐར།
འཁོད་པ་མ་ཟད། མཚན་ལ་དཀོན་མཆོག་བསྟན་འཛིན་ཐུབ་
བསྟན་རྒྱལ་མཚན་དཔལ་བཟང་པོ་ཞེས་པའི་བཀའ་ཤོག་་་་
རྟེན་ཆས་དང་བཅས་པ་འབྱོར། དེ་ནས་སྐྱབས་མགོན་རིན་་
པོ་ཆེའི་ལུང་བསྟན་བཞིན་དུ་སྤྲུལ་སྐུ་བཙལ་བས་རྙེད་ཀྱང་།
རག་ཉག་དགོན་དང་དེ་མིན་དགོན་པ་གཞན་ཞིག་གིས། ཕོ་
ལྷ་ནམ་མཁའ་རྒྱལ་མཚན་གྱི་སྤྲུལ་སྐུ་ཡིན་ཟེར་བ་སོགས་་་་་
དགོན་ཁག་གསུམ་གྱིས་རྩོད་བསྡོ་བྱས་པས། ཡབ་དགྲ་ལྷ་་་་
དབང་འདུལ་གྱིས། བློ་ཁེལ་ངེས་པའི་རྟགས་དང་གཏན་ཚིག་
མེད་ན་བུ་འདི་སྤྲོད་རྒྱུ་མིན། ཟེར་བས་སྒྲུབ་དགོན་དྲག་བཞི་
རྣམས་ཀྱིས་འབྲི་གུང་སྐྱབས་མགོན་གྱི་བཀའ་ལུང་བསྟན་་་་
པས་ཐམས་ཅད་ཡིད་ཆེས་ནས་སྒྲུབ་བརྒྱུད་དགོན་པར་་་་་
གཏད་རྒྱུའི་ཐག་བཅད། དེ་ནས་དགུང་གྲངས་དྲུག་པ་ས་ཕོ་
བྱི་བའི་ལོར། མོ་གོ་ཇན་སྟོད་སྨད་གཉིས་ཀྱིས་གཙོས་པའི་་་་་
དེམ་ཁྲི་ཉེར་ལྔའི་ཤོག་ཁག་ཕལ་ཆེར་གྱིས་ཆིབས་བསུ་དང་ཇ་
འདྲེན་དངོས་པོ་གྱ་ནོམ་པའི་འབུལ་སྐྱེས་དང་བཅས་གསེར་
ཁྲིར་མངའ་གསོལ་གྱི་ཆོ་ག་གཟབ་རྒྱས་ཕུན་སུམ་ཚོགས་པའི་
སྒོ་ནས་བསྟན་པའི་བདག་པོར་བཞུགས། ཁོང་ནི་སྐུ་ན་ཤིན་
55



གྲུབ་དབང་སྒྲུབ་བརྒྱུད་པའི་རྣམ་ཐར།
ཏུ་ཕྲ་བ་ལོ་ངོ་དྲུག་ལ་ཕེབས་མ་ཐག་ཡིན་ཀྱང་དད་ལྡན་སེར་
སྐྱ་ཕོ་མོ་ཁྲི་ཕྲག་ཙམ་འཚོགས་པའི་དབུས་སུ་ཞལ་འཛུམ་་་་
མདངས་དང་ལྡན་ཞིག་ཐུགས་དགྱེས་པའི་ཚུལ་དུ་གཟི་བྱིན་
ལམ་མེར་བཞུགས་པས་དེར་འདུས་པ་ཐམས་ཅད་ཡིད་ཆེས་
ཀྱི་དད་པ་སྐྱེས། སྐུ་སྔ་མའི་སྐུ་འཁོར་རྣམས་ལ་ངོ་ཤེས་དང་
འཕྲད་པ་ལྟ་བུའི་ངང་ནས་དབུ་ཐོད་གནང་བ་སོགས་མཛད་
པས་ཐམས་ཅད་ལུས་ཀྱི་བ་སྤུ་གཡོས། མིག་ནས་མཆི་མ་ཤོར།
ལག་པ་ཐལ་མོར་སྦྱར་ཏེ། སྒྲུབ་བརྒྱུད་ཆོས་ཀྱི་ཉི་མ་དཔའ་བོ་
སྟག་ཤམ་ཅན་འདི་འདྲ་མིན་ན་ཅི་འདྲ་ཡིན་ཟེར་ནས་ཧ་་་་
ལས་ཏེ་གུས་ཕྱག་དགུ་སྤྲུགས་སུ་འཚལ་བར་གྱུར་ཏོ། དེ་ནས་
ལྷོ་རིན་པོ་ཆེ་སྐྱབས་མགོན་མཁའ་ཁྱབ་རྡོ་རྗེའི་མདུན་ནས་ཡི་
དམ་རྒྱུད་སྡེ་བཞི་དང་འཇམ་དཔལ་གཤིན་རྗེ་གཤེད། ཕུར་་
པ་ཡང་གསང་བླ་མེད་བཅས་ཀྱི་དབང་ལུང་ཡོངས་རྫོགས་་་
དང་འབྲི་གུང་པའི་བདེ་མགོན་གཉིས་ཀྱིས་གཙོས་སྲུང་མ་་་
ཡོངས་རྫོགས་ཀྱི་དབང་དང་བཀའ་གཏད་སྲོག་གཏད་དང་་
བཅས་པ་ཞུས། དགུང་ལོ་བདུན་གྱི་ཐོག་བླ་བྲང་གཟིམས་་་་་
ཆུང་ཐོག་བརྩེགས་གསུམ་གྱི་རྒྱ་མཐོང་ཁ་ནས་འོག་ཁང་དུ་་་
56



གྲུབ་དབང་སྒྲུབ་བརྒྱུད་པའི་རྣམ་ཐར།
ལྷུང་ཡང་གནད་སྐྱོན་སྤུ་ཙམ་ཡང་མ་བྱུང་བ། ཨ་ཁ་ཁ།
གསུངས་ནས་གཞུགས་འདུག དེ་ནི་དེའི་ཉིན་མོ་ཕ་ཡུལ་ནས་
རག་ཉག་རི་རྒྱལ་རྡོ་རྗེའི་སྤྲུལ་སྐུ་ཁང་ཁ་ནས་ལྷུང་སྟེ་སྐུ་་་་་
གཤེགས་སོང་བ་དེ་སྐྱོབ་པའི་ཆེད་དུ་ཡིན་ཀྱང་ཐབས་མ་བྱུང་
་བ་རེད། ཡང་ཉིན་ཞིག་སྒྲུབ་བརྒྱུད་གསེར་ཁང་རབ་གསལ་་
ཁར་ཡར་བཞེངས་ཡོད་པའི་དབུ་ཡི་ཐད་དྲངས་པར་ཐོག་་་་
རྒྱབ་ཀྱང་ཐོག་ཆུ་གཡས་གཡོན་དུ་འཐོར་ནས་འོག་ཁང་གི་་་
རྩིག་ངོས་ཞལ་བ་བཤུས་ཙམ་ལས་རིན་པོ་ཆེ་ལ་བ་སྤུ་ཙམ་
ཡང་གནོད་མ་ཐུབ། དེ་ནས་ཡོངས་འཛིན་རིན་པོ་ཆེ་དགེ་་་
སློང་བསྟན་འཕེལ་གྱི་མདུན་ནས་ཡོན་ཏན་ཀུན་གྱི་གཞི་མ་ཡི་
གེ་འབྲི་ཀློག་དང༌། ཆོ་ག་ཆོས་སྤྱོད་སོགས་དགོན་པའི་་་་་
འགྲིགས་འདོན་ཡོངས་རྫོགས་ཐུགས་འཛིན་གནང་། དེ་ནས་
ཁམས་ཀྱི་སྐྱུ་ར་བྲག་ཏུ་བྱོན་ནས། སྐྱབས་མགོན་མཁའ་ཁྱབ་
རྡོ་རྗེ་དང་། ཆོས་མཛད་སྐུ་ཆེན་འཇིགས་མེད་ཆོས་དབང་བློ་
གྲོས། གཏེར་ཆེན་འོད་གསལ་རྡོ་རྗེ། རྩེ་སྤྲུལ་དཀོན་མཆོག་་་་
ངག་དབང་ཕྲིན་ལས་ཆོས་རྒྱལ་ལ་སོགས་པ་རྣམས་ཀྱི་མདུན་
ནས་རིན་ཆེན་གཏེར་མཛོད་ཆེན་མོའི་དབང་ལུང་ཡོངས་་་་
57



གྲུབ་དབང་སྒྲུབ་བརྒྱུད་པའི་རྣམ་ཐར།
རྫོགས་ཞུས། སྐབས་དེར་ཡབ་ཚང་དུ་ཕེབས་པའི་ལམ་ཁར་་
སྔོན་བྱོན་གྲུབ་ཐོབ་མང་པོའི་ཕྱག་ཞབས་ཀྱི་རྗེས་མང་པོ་ཡོད་
པའི་དཔལ་སྟོད་ཀྱི་བེའུ་དི་ལི་ཟེར་བའི་གནས་རི་ལ་མཇལ་
དུ་ཕེབས། གྲྭ་པ་རྣམས་ཀྱིས་སྔོན་ཆད་འདི་འདྲའི་གྲུབ་ཆེན་
མང་པོ་ཕེབས་པ་ངོ་མཚར་ཆེ་ཞུས་པས། ཁོང་ཅུང་ཟད་་་་་
ཐུགས་རྒྱལ་བཞེས་པའི་ཚུལ་གྱིས་དེང་སང་གྲུབ་ཐོབ་མེད་པ་
ཡིན་ནམ་གསུངས། གྲྭ་པ་ཞིག་གིས། དེང་སང་གོ་ཐོས་ཅི་མི་་
འདུག་ཞུས་པས། ཁོང་གིས་ཆབ་ལྷམ་རྡོག་བརྩེགས་ཅན་དེ་་
མནབ་བཞིན་དུ་འགྲམ་དེར་ཕ་ཝང་རྟེན་ཟུག་ཆེན་པོ་ཞིག་་་
ཡོད་པའི་སྟེང་དུ་བརྫིས་པས་འདམ་ལ་བརྫིས་པ་ལྟ་བུའི་་་་་
ཞབས་རྗེས་བཞག དེ་དུས་ཁོང་གི་མ་ཡུམ་འདས་པའི་སྐུ་་་་
གདུང་མེ་ལ་བཞུས་པའི་གདུང་རུས་ལ་ཨ་ཡིག་རང་བྱོན་་་་་
གསལ་པོ་ཡོད། དེ་ནས་དགུང་གྲངས་བཅུ་གསུམ་གྱི་ཐོག་་་་
ཆོས་མཛད་སྐུ་ཆེན་རིན་པོ་ཆེ ༧ དཀོན་མཆོག་བསྟན་འཛིན་
འཇིགས་མེད་ཆོས་དབང་བློ་གྲོས་ཀྱིས་མཁན་པོ་མཛད་ནས་
ལས་སློབ་ཁ་སྐོང་དང་བཅས་པ་གྲངས་ཚང་བའི་དབུས་སུ་་་
དགེ་ཚུལ་གྱི་སྡོམ་པ་བཞེས། དེ་ནས་རྫ་དཔལ་སྤྲུལ་རིན་པོ་ཆེ།



གྲུབ་དབང་སྒྲུབ་བརྒྱུད་པའི་རྣམ་ཐར།
༧ ནམ་མཁའ་འཇིགས་མེད་ཀྱི་མདུན་དུ་བྱོན་ནས། རྫོགས་་
པ་ཆེན་པོའི་མན་ངག་སྙིང་གི་དྭངས་མ་མང་པོ་ཞུས་ཤིང་།།
རིག་པ་རྩལ་གྱི་དབང་ཆེན་ཐོབ་པས། རྫོགས་པ་ཆེན་པོ་ཡེ་ཇི་
བཞིན་པའི་གནས་ལུགས་གཟིགས་ཏེ་ཆོས་ཉིད་མངོན་སུམ་་
གྱི་སྣང་བ་ཐོབ། དེ་ནས་དགོན་པའི་འདུ་ཁང་སྔར་རྒྱ་མཐོང་
ཀ་བ་བཞི་ཡོད་པ་དེ་ཀ་བ་བཅུ་དྲུག་ཏུ་རྒྱ་བསྐྱེད། མགོན་་་་
ཁང་ཡང་རྒྱ་བསྐྱེད་དེ་གསར་དུ་བཞེངས་པ་སོགས་མཛད།
རྒྱབ་རིའི་ངོས་ལ་དཔལ་ལྡན་འབྲི་གུང་བཀའ་བརྒྱུད་རང་་་
ལུགས་ཀྱི་ཕྱག་ཆེན་ལྔ་ལྡན་དང་ནཱ་རོ་ཆོས་དྲུག་གི་སྒྲུབ་ཁང་
གསར་དུ་བཞེངས་ཏེ་སྒྲུབ་གྲྭ་བཙུགས། དེ་ནས་འབྲི་གུང་དུ་
བྱོན་ཏེ་དགོན་པ་འདིར་བཀའ་བརྒྱུད་སྒྲུབ་ཆེན་འཛུགས་་་་
རྒྱུའི་ཐུགས་འདུན་ཡོད་ཀྱང་དུས་ཀྱི་དབང་གིས་མངོན་་་་་་
འགྱུར་མ་ཐུབ། དེ་ནས་ས་ཕོ་ཁྱི་ཡི་ལོ་ སྤྱི་ལོ་༡༩༥༨ ་ལོར་་་
དགོན་པ་གཏོར་ནས་གྲྭ་བ་དང་དྲག་བཞི་རྣམས་བརྩོན་དུ་
བཟུང་། སྤྲུལ་སྐུ་རིན་པོ་ཆེ་ཟི་ལིང་དུ་བརྩོན་ལ་བཟུང་།
༡༩༦༠ ལོར་ཁོང་སྐུ་ན་ཆུང་ཞིང་ལས་ཀ་ཆེ་བ་བཅས་ལ་་་་་་
བརྟེན་ནས་ཀློད་འགྲོལ་བཏང་སྟེ་ཕྱིར་རང་ཡུལ་དུ་ཕེབས་་་་
59



གྲུབ་དབང་སྒྲུབ་བརྒྱུད་པའི་རྣམ་ཐར།
ནས་རང་རེ་སྡེ་དགོན་གྱི་གཤིན་པོ་རྣམས་ལ་དགེ་རྩ་དགོངས་
རྫོགས་དང་གསོན་པོ་རྣམས་ལ་རིམ་གྲོ་དང་ཞལ་ཏ་བསླབ་བྱ་
མང་པོ་མཛད། སླར་ཡང་རིག་གནས་གསར་བརྗེའི་ལས་་་་་
འགུལ་གྱི་ཁྲོད་དུ་ཆོས་ལུགས་མཐོ་རིམ་པའི་ཞྭ་བསྐོན་ཏེ་ཁྲི་་
འདུ་སྐྱེ་བོ་གྲོང་པའི་ནང་དུ་བཞག་ནས་སྔོན་ཐོན་པ་ཡིན་་་་
ཟེར་བའི་བསྟན་བཤིག་ལག་དམར་པ་འགའ་རེ་ལྟ་ཞིབ་བྱེད་
མཁན་དུ་བསྐོས། དེའི་དུས་གྲོང་པའི་ནང་ནས་མི་ཞིག་ཤི་་་་
ནས་རོ་ལང་རྒྱབ་གྲབས་ཡོད་པས་ཡུལ་མི་ཀུན་སྐྲག་ནས་ཅི་་
བྱ་བཏོལ་མེད་དུ་གྱུར་པའི་སྐབས་གྲུབ་པའི་དབང་ཕྱུག་སྒྲུབ་
བརྒྱུད་དཔའ་བོ་སྟག་ཤམ་ཅན་ཁོང་ཕེབས་ནས་རྩ་ཐག་ཞིག་
གིས་བསྡོམས་ཏེ་སྐུ་གོང་མའི་གཏེར་ཕུར་ཞིག་ཡོད་པ་དེ་རོ་་ །
ལང་ལ་ཚད་པ་ཙམ་གྱིས་ས་ལ་འགྱེལ་ནས་ཁྲག་ཆུ་མང་པོ་་་་
བཞུར། དེའི་སྐབས་བསྟན་སྲུང་གཙོ་མོ་ཨ་ཕྱི་ཆོས་ཀྱི་སྒྲོལ་་་
མས་ཡང་ཡང་ལུང་དུ་བསྟན་ནས་བསྐུལ་བར་བརྟེན་སྔར་སྐུ་
གོང་མ་ལྷ་ས་ནས་འཕྲད་པའི་བུ་མོ་དེའི་སྐྱེ་བ་ཆོས་ཀྱི་སྒྲོལ་མ་
ལས་ཀྱི་ཕྱག་རྒྱར་བསྟེན་པས། ཆགསུམ་འཁོར་ལོ་ལྔ་ཡི་་་་་
མདུད་པ་གྲོལ་ནས་སྤྱན་དང་མངོན་ཤེས་སོགས་མཆོག་དང་
60



གྲུབ་དབང་སྒྲུབ་བརྒྱུད་པའི་རྣམ་ཐར། །
ཐུན་མོང་གི་དངོས་གྲུབ་བརྙེས། རྩ་ཐིག་རླུང་གསུམ་ལ་རང་
དབང་ཐོབ་པས་ཡས་བརྟེན་དང་མས་བརྟེན་གྱི་དགའ་བཞི་
ཚད་དུ་ཕེབས་ཤིང་ལྷན་སྐྱེས་ཡེ་ཤེས་ཀྱི་བདེ་བ་ཆེན་པོ་་་་་་་
མངོན་དུ་གྱུར། བསམ་ཡས་ཧས་པོ་རི་སོགས་དབུས་གཙང་་
གི་ཕྱོགས་སུ་ཟབ་མོའི་གཏེར་སྐལ་ཡོད་པའི་ཁ་བྱང་ཆོས་་་་་
བདག་མཁའ་འགྲོའི་དངོས་སུ་ཕུལ་ཀྱང་ཡུལ་དུས་རྐྱེན་་་་་་་
དབང་གིས་རྟེན་འབྲེལ་མ་འཛོམས། མགྲིན་པ་ལོངས་སྤྱོད་ཀྱི་
འཁོར་ལོའི་རྩ་མདུད་གྲོལ་ནས་གདམས་ཟབ་མགུར་དུ་་་་་་
བཞེས་པ་དང་། དད་ལྡན་ཕོ་མོ་རྣམས་ལ་ཆོས་དང་འཇིག་་་
རྟེན་གྱི་བསླབ་བྱ་གསུངས་པ་ཐམས་ཅད་ཚིག་སྙན་ལ་དོན་་་་
ཟབ་པ། རང་དབང་མེད་བ་བློ་སྣ་འགྱུར་ཞིང་མཆི་མ་འཆོར་
བ་ཤ་སྟག་འདུག་པ་དང་། རླུང་སེམས་ལ་རང་དབང་ཐོབ་་་
པས་རྫུ་འཕྲུལ་ཐོགས་པ་མེད་པ་དུས་གཅིག་ཏུ་སྤྲུལ་སྒྱུར་སྣ་་
ཚོགས་མཛད་པ་སོགས་ངོ་མཚར་བའི་རྣམ་པར་ཐར་པ་་་་་་
བསམ་གྱིས་མི་ཁྱབ་པ་འཕགས་ཡུལ་གྲུབ་ཆེན་བརྒྱད་ཅུ་དང་
བོད་ཡུལ་གྱི་རྗེ་འབངས་ཉེར་ལྔ་རྣམས་དང་ཁྱད་པར་མེད་པ་
ལས་མཚོན་བྱེད་མདོ་ཙམ་བཀོད་ན། ཁྲི་འདུ་ནས་ངལ་ལས་
61



གྲུབ་དབང་སྒྲུབ་བརྒྱུད་པའི་རྣམ་ཐར།
སྒྱུར་བཀོད་བྱེད་པའི་ཚེ་ཉིན་ཞིག་ལྟ་ཞིབ་པ་རྣམས་ཀྱིས་་་་་
བལྟས་བཞིན་པའི་སྐབས་སྤྲུལ་པ་གཞན་ཞིག་ཡབ་ཡུམ་་་་་་
གཉིས་ཀ་རྟ་ལ་ཞོན་ཏེ་དྲན་ཆེན་དུ་ཕེབས། དད་ལྡན་གྱི་ཁྱིམ་
ཚང་འགའ་ལ་དངོས་སུ་བྱོན་ནས་ཞལ་ཏ་བསླབ་བྱ་གནང་བ་
སོགས་དང་། ཡང་ཁོང་བཙོན་དུ་བཟུང་ནས་བཙོན་སྲུང་ཕྱི་
ནང་མང་པོས་བསྐོར་ནས་ཡོད་དུས་སྐུ་གཅིག་བཙོན་ཁང་དུ་
བཞུགས་པ་དང་། སྐུ་གཅིག་ཕྱི་ནས་བྱོན་ཏེ་འགྲོ་དོན་མཛད་
པའི་ཚུལ། དཔེར་ན་རྒྱུ་ཁམས་པ་ཟེར་བའི་མི་ཞིག་ཡོད་པ་་་
དེས་ལམ་དུ་ལྕགས་རྟ་གནད་ཤོར་ནས་ཅི་བྱེད་མེད་པའི་
སྐབས་སུ། སྤྲུལ་སྐུ་རིན་པོ་ཆེ་གློ་བུར་དུ་གར་བྱུང་མེད་པར་་
བྱོན་ཡོང་ནས་ལྕགས་རྟ་ཞིག་གསོ་མཛད་ནས་ཕེབས་སོ།
ཡང་ནུབ་ཅིག་ཁྲི་འདུ་གྲོང་གི་མི་ག་གེ་མོ་གཉིས་ཀྱིས་རིའུ་་་
ལུག་འགའ་རེ་བརྐུས་ནས་བཤས་ཏེ་སུག་བཞི་དང་རྩོ་སྟོང་་་
རྣམས་ཆུ་ལ་བསྐུར། དེའི་ཕྱི་ཉིན་སྤྲུལ་སྐུ་རིན་པོ་ཆེ་དང་་་་
མཇལ་འཕྲད་བྱུང་བའི་སྐབས། མི་དེ་གཉིས་ཀྱིས་རྩེད་མོའི་་
ཚུལ་དུ། ཡ་བླ་མ་སྒྲུབ་བརྒྱུད་ཚང་གིས་ཅི་མཛད་ཀྱི་ཡོད་ཞུས་
པས། རིན་པོ་ཆེས་ཞལ་རྩེད་ཀྱི་ཚུལ་དུ་མདང་ནུབ་ང་རང་་་་
62



གྲུབ་དབང་སྒྲུབ་བརྒྱུད་པའི་རྣམ་ཐར།
དཀའ་ལས་ཆེན་པོ་བྱུང་སོང་གསུངས། དེ་ཅི་ལགས་ཞུས་པས།
གཞུང་ཆུ་ནང་དུ་རིའུ་ལུག་མང་པོའི་རྐང་སུག་ཡོད་འདུག་་་
པས་གཞན་གྱིས་རིག་འགྲོ་ལེ་ཡོད་བསམ་སྐྲག་ནས། སུས་་་་
ཀྱང་མི་མཐོང་བ་བྱས་ཡོད་གསུངས་པས་ཁོ་རང་གཉིས་་་་་་
མཚང་ལ་ཕོག་ནས། སྒྲུབ་སྤྲུལ་རིན་པོ་ཆེ་བཀའ་དྲིན་ཆེ། དུས་
ནམ་ཡང་ཐུགས་རྗེ་གཟིགས་པར་ཞུ་ཞུས་ངོ་དམར་པོར་ལོག་
སྟེ་བུད་སོང་། གཞན་ཡང་ལས་འཕྲོ་ཅན་གྱི་དད་ལྡན་མང་་་་
པོའི་དབུས་སུ་ཁོང་གིས་རྩེད་མོའི་ཚུལ་གྱིས་བར་སྣང་སྟོང་པ་
ལ་ཕྱག་མཛུབ་ཀྱིས་ཨཱ་ལི་ཀཱ་ལི་སོགས་ཡི་གེ་སྣ་ཚོགས་བྲིས་་་་
མཛད་པ་རྣམས་ཁྲ་ལམ་མེར་མཇལ་ཐུབ་པ་ཐེངས་དུ་མར་་་
བྱུང་། དེ་ནས་ཆུ་མོ་གླང་གི་ལོ་སྤྱི་ལོ་༡༩༧༣ ལོའི་དགུན་དུས་
ཀྱི་ནུབ་ཅིག་ ཨ་ཕྱི་ཆོས་ཀྱི་སྒྲོལ་མས་ཞལ་མངོན་སུམ་བསྟན་
ཏེ། ད་ནི་ཁྱེད་ཉིད་སྐུ་གཟུགས་མ་བརྗེས་ན་ད་ལྟའི་སྐུ་དངོས་
ཀྱིས་བསྟན་འགྲོའི་དོན་ཆེན་མཛད་པ་ལ་བཟློག་ཐབས་མེད་
པའི་རྐྱེན་ངན་ཡོད་ཅེས་དང༌། ཁྱོད་ཀྱིས་སྐུ་རྗེས་མའི་མཚན་
ལ་གར་དབང་སྐྱེ་སྔ་གྲགས་པ་ཡིན། ཞེས་པ་ལ་སོགས་པའི་་་
ལུང་བསྟན་ཡང་ཡང་བྱུང་། ཡང་དེའི་སྐབས་སུ། འཕགས་པ་
63



གྲུབ་དབང་སྒྲུབ་བརྒྱུད་པའི་རྣམ་ཐར།
སྤྱན་རས་གཟིགས་ཡིན་ཟེར་བའི་དགེ་སློང་པཎ་ཞུ་གསོལ་བ་
ཞིག་གིས་ཞལ་ཡང་ཡང་དུ་གཟིགས་ཤིང་། དུས་ཀྱི་འཕོ་་་་་
འགྱུར་དང་བསྟན་པ་འཕེལ་འགྲིབ་བཅས་ཀྱི་ལུང་བསྟན་་་་
མང་པོ་ཡོད་པ་དང་། སྐབས་ཤིག་ཁོང་ལ་རྐྱེན་དང་བར་ཆད་
སྐུ་ཀེག་ཆེ་ཚུལ་དང་སྐུ་རིམ་དང་ཞབས་བརྟན་མང་དུ་གནང་
ཡང་དུས་ཀྱི་དབང་གིས་འགྲུབ་ཐབས་མ་བྱུང་། ཡང་ནུབ་་་
ཅིག་འཕག་པ་སྤྱན་རས་གཟིགས་ཀྱི་སྤྲུལ་པའི་དགེ་སློང་དེ་་་
ཉིད་ཐུགས་ཀ་ནས་ཉི་མ་ཤར་ཏེ། ཤར་ཕྱོགས་ནས་ཕེབས་་་
བྱུང་། སྒྲུབ་སྤྲུལ་ཁོང་དད་གུས་གདུང་ཤུགས་དྲག་པོས་དུས་
ཀྱི་འཕོ་འགྱུར་ཅི་འདྲ། སངས་རྒྱས་བསྟན་པའི་འཕེལ་འགྲིབ་
ཅི་འགྱུར། ཞེས་ཞུས་པས། ནུབ་ཕྱོགས་སུ་གཟིགས་ཤིག་་་་་་
གསུངས་པ་བཞིན་བལྟས་པས། ཉི་མ་ལ་ཁར་ཏག་ཏག་་་་
སླེབས་ཚར་འདུག ཁོང་གིས་འདི་ཆོས་སངས་རྒྱས་ཀྱི་བསྟན་
པ་ལ་གོ་བ་ཨེ་ཡིན་ཞུས་པས། དགེ་སློང་དེས། སངས་རྒྱས་་་
བསྟན་པ་གཙོ་མི་ཆེ། ད་རེས་གཙོ་ཆེ་བ་ཁྱོད་ཉིད་ཡིན། ཁྱེད་
ཀྱི་སྐུ་རིམ་འདི་བཞིན་འགྲུབ་པར་གྱིས་གསུངས་ནས་མི་སྣང་
བར་གྱུར། དེ་ལྟར་སྐུ་རིམ་ཞབས་བརྟན་མང་པོ་གསུངས་་་་
64



གྲུབ་དབང་སྒྲུབ་བརྒྱུད་པའི་རྣམ་ཐར། །
ཀྱང་དུས་ཀྱི་དབང་གིས་འགྲུབ་ཐབས་མ་བྱུང་། དེ་ནས་བླ་མ་
རིན་པོ་ཆེ་མཆོག་གིས་དད་ལྡན་གྱི་སྦྱིན་བདག་ཐག་ཉེ་རིང་་
གང་ཡོད་རྣམས་ལ་གསུང་འཕྲིན་དང་ཕྱག་བྲིས་བསྐུར་་་་་་་་
མཛད་ནས། ལྷ་དཀོན་མཆོག་ལ་ལྟ་བ་མ་ལོག་པ་ང་རང་ལ་་
གསོལ་བ་རྩེ་གཅིག་ཏུ་ཐོབ་དང་སངས་རྒྱས་ཀྱི་བསྟན་པ་དར་
བ་དང་། བདེ་སྐྱིད་ཀྱི་ཉི་མ་ཤར་རྒྱུ་ཡོད་གསུངས། ཡང་དད་
ལྡན་འགའ་ལ་གསུངས་དོན། ད་ལྟ་གྲི་ཤི་མུག་ཤིར་སོང་པའི་
གཤིན་པོ་རྣམས་ཀྱི་དོན་དུ་ང་རང་ནུབ་རེ་ལ་ཐེངས་དགུ་རེ་
ཤི་བཞིན་ཡོད་པས་དཀའ་ངལ་ཚད་མེད་བྱུང་འདུག་གསུངས།
ཡང་ཨ་ཕྱི་ཆོས་ཀྱི་སྒྲོལ་མས་ཞལ་མངོན་སུམ་གཟིགས་ནས།
རིག་པ་འཛིན་པ་སྟག་ཤམ་རྡོ་རྗེ་གསོན༔
རིག་པའི་རྩལ་ལས་ཡང་སྤྲུལ་སྐུ་འཕྲོས་ནས༔
རིགས་སྲས་ཁྱད་འཕགས་གངས་ཅན་དོན་ལ་ཕེབས།
གར་དབང་སྐྱེ་སྔ་གྲགས་པ་མཚན་དུ་གསོལ༔
འཛམ་གླིང་ཆོས་ཀྱི་དགའ་སྟོན་ཡང་ཡང་འགྱེད༔
སྐལ་ལྡན་སློབ་མ་རྣམས་ཀྱིས་གཏམ་སྙན་ཐོས༔
སྐལ་མེད་དམ་ཉམས་རྣམས་ཀྱང་སེམས་འགུལ་ཐེབས
65



གྲུབ་དབང་སྒྲུབ་བརྒྱུད་པའི་རྣམ་ཐར།
མ་བརྗེད་ཐུགས་ཀྱི་དཀྱིལ་དུ་ས་མ་ཡ༔
ཞེས་པ་ལ་སོགས་པའི་ལུང་བསྟན་ཡང་ཡང་བྱུང་བར་་་་
བརྟེན། (སྤྱི་ལོ་༡༩༧༤)བོད་རབ་བྱུང་བཅུ་དྲུག་པའི་ཤིང་ཕོ་
སྟག་གི་ལོའི་ ཆོ་འཕྲུལ་ཟླ་བའི་དུས་ཚེས་དགེ་བར་ཐུགས་་་་
སྲོག་ས་བོན་བྱང་ཆུབ་སེམས་ཀྱི་བདུད་རྩིར་ཞུ་བ་ཡུམ་གྱི་་་༌་
མཁའ་གསང་གཞལ་ཡས་ཁང་པདྨའི་གདན་དུ་བབས་པ་་་་
ལས་ཁྱེའུ་མཚན་ལྡན་ཞིག་ཏུ་སྤྲུལ་ནས་བཞུགས། དེ་ནས་་་་་
བཟུང་སྐུ་ལུས་ཀྱི་གཟི་མདངས་ལ་འཕེལ་འགྲིབ་སྣ་ཚོགས་སུ་
བསྟན་ཅིང་། དད་ལྡན་གྱི་སློབ་བུ་འགའ་ལ་ཞལ་རྩེད་ཀྱི་ཚུལ་
དུ་གསུངས་དོན་ལ། ཁྱེད་ཚོ་ཤི་རྒྱུ་ལ་ཨེ་སྐྲག་གསུང་པས།
ཁོང་ཚོས་ཤིན་ཏུ་སྐྲག་ཞུས། ཁོང་གིས་ང་སྔ་ཐེངས་དུ་མ་ཤི་་
བ་ཡིན། ད་རུང་འཆི་དགོས་པ་འདུག ང་སྒྲུབ་བརྒྱུད་ཆོས་ཀྱི་
ཉི་མ་དཔའ་བོ་སྟག་ཤམ་ཅན་ཡང་འཆི་བ་ལ་སྐྲག་ན་ཁྱེད་ཚོ་
ལོས་སྐྲག འཆི་བ་ལ་སྐྲག་ན་དགེ་བ་ལ་འབད་དགོས་པ་རེད།
ཅེས་པ་ལ་སོགས་ཞལ་གདམས་དང་བསླབ་བྱ་མང་པོ་་་་་་་
གསུངས། ཡང་ཁོང་ཁྲི་འདུ་ཕུ་ལ་བཞུགས་པའི་སྐབས་ཤིག་ལ།
དད་ལྡན་གྱི་སློབ་མ་དཔལ་ཡག་ཤོག་གསུངས་ནས་འཕྲིན་་་
66



གྲུབ་དབང་སྒྲུབ་བརྒྱུད་པའི་རྣམ་ཐར།
བསྐུར་བས། དེའི་ཕྱི་ཉིན་ཉིན་གུང་ཙམ་ན་ཁོང་གི་སྐུ་མདུན་
དུ་སླེབས་ནས་བླ་མ་རིན་པོ་ཆེ་སྐུ་ཁམས་བཟང་ངམ་ང་ཤོག་
གསུངས་དོན་ཅི། ཞེས་ཞུས་པས། བླ་མས་ང་མི་བདེ་བ་ཅི་མི་
འདུག་ཀྱང་ཁྱོད་ལ་ཐུག་འདོད་ཆེན་པོ་བྱུང་བས་འཕྲིན་་་་་
བསྐུར་བ་ཡིན། ཁྱོད་རང་དཀའ་ལས་ཆེ་སོང་གསུངས། ཁོས་
ང་དཀའ་རྒྱུ་ཅི་ཡོད། ངས་ཀྱང་ཁྱེད་མཇལ་འདོད་ཧ་ཅང་ཆེ་
འདུག་ཞུས། དེའི་ཉིན་མོ་རིན་པོ་ཆེ་ཁོང་དབུ་སྐྲ་བཞར་ནས་
བཞུགས་འདུག་པས། ཁོང་གིས་དེ་རིང་ངའི་མགོ་ཅི་འདྲ་་་་
འདུག་གསུངས། ཁོས་རིན་པོ་ཆེ་ཁྱེད་ཀྱི་དབུ་ངོ་མས་བླ་མའི་
དབུ་འདྲ་འདུག་ཞུས་པས། ཁོང་གིས་དེ་རྟེན་འབྲེལ་ཡག་པོ་
བྱུང་གསུངས་ནས་ཐུགས་དགྱེས་དགྱེས་མཛད། དགོང་མོ་ཁོ་
ཕྱིར་འགྲོ་ཁར། ཁོང་གིས་དབུ་ཐོད་བ ཏུགས་ནས། ཡ་ཁྱོད་་་་
ཀྱིས་དཀོན་མཆོག་ལ་གསོལ་བ་ཐོབ་དང་། སངས་རྒྱས་ཀྱི་་་
བསྟན་པ་དར། བདེ་སྐྱིད་ཀྱི་ཉི་མ་ཤར་རྒྱུ་ཡོད་ཇེ་དགའ་ཇེ་་
སྐྱིད་དུ་འགྲོ་རྒྱུ་ཡོད། ད་ཕན་རང་རེ་གཉིས་ཨེ་འཕྲད་མི་ཤེས་
གསུངས་པས། ཁོས་དེ་འདྲ་གསུང་མི་ཉན་ཞུས་ནས་ངུས་པས།
ཁོང་གིས་ཨ་ལ་རྩེད་མོ་ཡིན། མི་ཐུག་རྒྱུ་ཅི་ཡོད་མྱུར་དུ་་་་་
67



གྲུབ་དབང་སྒྲུབ་བརྒྱུད་པའི་རྣམ་ཐར།
མཇལ་ཡོང་དེ་དུས་ངའི་མིང་ལ་སྐྱེ་སྔ་ཟེར་བ་ཡིན། སྐྱེ་སྔ་་་་
འདི་སྤྱི་སངས་རྒྱས་ཀྱི་བསྟན་པ་དང་། སྒོས་ངེད་ཀྱི་དགོན་པ་
ཉམས་གསོ་བྱེད་མཁན་ཡིན། ཁྱོད་ཀྱིས་མ་བརྗེད་པ་སེམས་་
ལ་ཟུངས་གསུངས། ཡང་སྐབས་ཤིག་ལ་ཉིན་བདུན་གྱི་བར་་
དུ་ཟས་མ་གསོལ་བ་སྐུ་དྲང་པོར་བསྲངས་ཏེ་བཞུགས་པས་མི་
རྣམས་ཀྱིས་བླ་མ་སྐུ་གཤེགས་ཚར་སོང་ཟེར་བ་བྱུང༌། ཡང་་་་
ཕྱག་རྒྱ་མ་སྤང་ལེབ་ས་ཆ་ལ་ལོ་བརྔ་རུ་མངགས་སོང་བའི་་་་
ཤུལ་དུ་རིན་པོ་ཆེ་སྐུ་ཅུང་ཟད་བསྙེན་པའི་ཚུལ་གྱིས་ཁྲི་འདུ་
སྨན་ཁང་ལ་བཞུགས་སྐབས་ཉིན་ཞིག་ཞིང་ལས་ཁར་འགྲོ་མི་
ཞིག་ལ་བྱིན་རྟེན་དང་སྲུང་མདུད་བསྐུར་བ་མ་ཟད་འཕྲིན་་་་
ཡིག་ཅིག་བསྐུར་མཛད་པའི་ནང་དུ་གསུངས་དོན། ངས་རྨི་
ལམ་གྱི་ནང་དུ་ཁྱེད་ཀྱི་སྐུ་ལུས་ལ་ནད་སྐྱོན་བྱུང་བ་ཤེས་ནས་
སྐྱབས་འགྲོ་དང་སྲུང་མ་ལ་ཕྲིན་བཅོལ་ཡང་ཡང་བྱས་པས་་་
ནད་སྐྱོན་ལས་གྲོལ་ཐུབ་པ་ཤེས་སོང་གསུངས། ཡང་ཁོང་ཁྲི་
འདུ་ཚྭ་ར་འཆར་ཆུང་ནང་ལ་འཚེར་སྲུང་བཞུགས་པའི་་་་་་
སྐབས། ནམ་ཟླ་སྟོན་སྨད་ཡིན་ཞིང་ས་གཞི་སྐྱ་བོར་གྱུར་ཡོད་
ཀྱང་། ཁོང་བཞུགས་པའི་ས་ཕྱོགས་དེ་དབྱར་དུས་དང་འདྲ་
68



གྲུབ་དབང་སྒྲུབ་བརྒྱུད་པའི་རྣམ་ཐར།
བ་སྔོ་ལྗང་ལྟེམ་མེར་ཡོད་པ་དང་། དེའི་དུས་སྐྱེ་བོ་གྲོང་གི་་་
བུད་མེད་ཉི་མ་སྒྲོལ་མ་ཟེར་བ་མ་བུ་གཉིས་རྩྭ་འཐུར་སོང་་་
དུས་ཁོང་གི་གཟིམ་ཁང་འགྲམ་དུ་མེ་ཏོག་ཨུཏྤལ་སྔོན་པོ་་་་་
གསར་དུ་ཁ་བྱེ་མ་ཐག་པ་གསུམ་སྐྱེས་ཡོད་པ་མཐོང་། ཁོང་
མ་བུ་གཉིས་ངོ་མཚར་ཆེན་པོ་སྐྱེས་ནས་དེའི་ཕྱི་ཉིན་བུ་མོ་་་་
གཞན་པ་འགའ་ལ་བཤད་དེ་ཁོ་ཚོ་སོང་ནས་བལྟས་པས་མ་་
མཐོང་ངོ༌། །ཡང་ཁྲི་འདུ་བཀག་ཉར་བྱས་ནས་ཡོད་པའི་་་་་
སྐབས་ནུབ་ཅིག་ཁྲི་འདུ་ཕུ་ཡི་འབྲོག་པའི་ནང་དུ་དཔལ་ཡག་
དང་ཀྲི་མ་ཟེར་བའི་ཡོན་བདག་དད་པ་ཅན་ཞིག་ཡོད་པའི་་
ཁྱིམ་དུ་ཕེབས་པས། ཁྱིམ་ཚང་གི་མི་ཚང་མ་ཧ་ལས་ནས། ཨ་
ཙེ་ལྟ་ཞིབ་པ་དེ་དག་གིས་ལྟ་ཞིབ་ནན་མོ་དེ་འདྲ་བྱས་བཞིན་
དུ་ཁྱེད་ཇི་འདྲ་མཛད་ནས་བྱོན་པ་ཡིན་ཞུས་པས། ཁོང་གིས་
མི་དེ་ཚོ་གཉིད་ལོག་མ་ཐག་ཏུ་ཡོང་བ་ཡིན། ད་ཟ་མ་ཡག་པོ་
ཅི་ཡོད་གསུངས་པས། མི་དེས་རྟེན་འབྲེལ་ལ་རགས་ལས་པ་
བསམས་ནས་ཁྱིམ་ཕུག་ཏུ་འཕྱིང་པ་དང་མལ་ཆས་སོགས་་་
ཀྱིས་ཁྲི་མཐོན་པོ་རྒྱབ་ཡོལ་བཅས་པ་གཤམས་ནས་བཞུགས་
སུ་གསོལ་ཞིང་ཟས་རིགས་ཅི་དགོས་དགོས་ཡོད་ཞུས་པས།
69



གྲུབ་དབང་སྒྲུབ་བརྒྱུད་པའི་རྣམ་ཐར།
འོ་ན་ད་ཟ་མ་ཁུར་ཤོག་གསུངས། ཁོང་ཚོས་འབྲས་འོ་ཐུག་་་
དང་གྲོ་མ་མར་ཁུ་དྲངས་པས་དགྱེས་ཚོར་ཆེན་པོའི་ངང་ནས་
གསོལ་བ་དང་རྟེན་འབྲེལ་ཡག་པོ་བྱུང༌། ད་ནས་བཟུང་ཁྱེད་
ཅག་གིས་བླ་མ་དཀོན་མཆོག་ལ་གསོལ་བ་ཐོབ་དང་ཇེ་དགའ་
ཇེ་སྐྱིད་ཡོང་རྒྱུ་ཡོད་གསུངས་ནས་ཞལ་ཏ་དང་བསླབ་བྱ་མང་
དུ་གནང་ཞིང་ནམ་གྱི་ཆ་སྨད་ཙམ་ལ་ང་ཕྱིར་འགྲོ་རྒྱུ་ཡིན་་་་་
གསུངས་ནས་ཕྱི་ལ་ཕེབས་པ་དང་གར་བྱོན་ཆ་མེད་དུ་གྱུར། །
ཡང་བུ་ཆུང་བ་ཟེར་བའི་མི་རྒན་ཞིག་ཤི་ནས་བསྔོ་སྨོན་ཞུ་བ་
ལ་བསོད་རྒྱམ་ཟེར་བའི་མི་ཞིག་མངགས་པས་ཁོ་རང་མཚན་
དཀྱིལ་ཙམ་ལ་མཆོག་སྤྲུལ་རིན་པོ་ཆེའི་གཟིམ་ཁང་གི་སྒོ་རྩར་
འབྱོར། ལམ་དུ་འཇིགས་སྐྲག་ཆེན་པོ་བྱུང་ནས་དབུགས་ཧར་
བཞིན་ཡོད་པ། ཁོང་གིས་མཁྱེན་ནས་དེ་མ་ཐག་ཏུ་སྒོ་ཕྱེས་་་
ནས་མྱུར་དུ་ནང་ལ་ཤོག་གསུངས། དེར་ཁོ་རང་སྙིང་མི་བདེ་
བར་གཟིགས་ཏེ་རོ་སྟོད་ལ་ཞལ་ཕུ་བཏབ་ཅིང་། ད་འོག་ཁང་ །
དུ་འགྲོ་གསུངས་པ་བཞིན་སོང་བས་འོག་ཁང་གྱང་གསེང་་་་
ཞིག་ན་ཀོ་ཐག་རྙིང་པ་ཞིག་དང་། ཀ་རྟིང་རྩ་ན་ཁུང་ཞིག་་་་
ཡོད་པའི་ནང་དུ་སྟོབས་གསུངས་པས་རྡོ་རིལ་མོ་སྙིང་གི་་་་་



དབྱིབས་ཅན་རྙེད་པ་དེ་གཉིས་བསྣམས་ནས་ཁ་ལ་བྱོན་ཏེ་་་
ལྕགས་ཐབ་ཀྱི་མེ་ནང་དུ་འཕངས་ནས་ཁ་དམ་པོ་རྒྱབ་སྟེ་་་་
དར་གཅིག་མཉམ་པར་བཞག་ནས་བཞུགས། ལྕགས་ཐབ་ཀྱི་
མེ་ནང་ནས་འུར་སྒྲ་ཆེན་པོ་གྲགས་ནས་ས་འདར་བ་ཙམ་དུ་
གྱུར་པའི་རྗེས་སུ་ཙི་སྒྲ་ཆེན་པོ་གྲགས་བྱུང་བས། ཁོང་གིས་ད་
ཁྱོད་ཀྱིས་ལྟོས་གསུངས་པ་བཞིན་དུ་བལྟས་པས། རྡོ་རིལ་མོ་
སྙིང་གི་དབྱིབས་འདྲ་བ་དེ་ལ་ཁ་མིག་དོད་ནས་མིག་སྔོ་ཧྲིག་
གེ་ཡོད་པ་མཐོང་། ཁོང་གིས་དེ་ཚུར་བླངས་ཏེ་དེའི་སྟེང་དུ་་
སླ་ང་སྦུབས་ནས་ཞབས་ཀྱིས་བརྫིས་ཏེ་བྲོ་བརྡུང་པས། ཅུང་
ཟད་ཙམ་ན་སླ་ངའི་ཞབས་སུ་ཅི་ཡང་མེད་པར་གྱུར་སོང་།
ཡང་སྐབས་ཤིག་བཟང་དགའ་ཟེར་བའི་མི་ཞིག་མདུན་དུ་་་་
བཅར་བས་ད་རེས་ཁྱོད་ལ་བྱིན་རྟེན་རྩ་ཆེན་ཞིག་གནང་རྒྱུ་་
ཡོད། ཁྱོད་ཀྱིས་ཞྭ་མོ་བཟེད་དེ་གསོལ་བ་ཐོབ་གསུངས་པ་་་་
བཞིན་བྱས་པས་བར་སྣང་འཇའ་འོད་ཀྱི་ཀློང་ནས་བྱིན་རྟེན་
རིལ་བུ་མང་པོ་དང་རྨ་བྱའི་སྒྲོ་མདངས་བཅས་བབ་བྱུང་། དེ་
ནི་ཁྱོད་རང་དཀོན་མཆོག་ལ་བློ་ཁེལ་བ་དང་ཆོས་ལ་ལྟ་བ་མ་
ལོག་པའི་རྟགས་ཡིན་གསུངས། དེ་དག་ལ་སོགས་པ་དུས་་་
71



གྲུབ་དབང་སྒྲུབ་བརྒྱུད་པའི་རྣམ་ཐར།
གསུམ་ལྐོག་གྱུར་གྱི་དངོས་པོ་ཐམས་ཅད་སྒྲིབ་མེད་ཡེ་ཤེས་་་
སྤྱན་གྱིས་གཟིགས་པའི་ཚུལ་དང་། ཁྱད་པར་དད་ལྡན་་་་་
རྣམས་ལ་ལས་རྒྱུ་འབྲས་ལ་ཁྱད་གསོད་མ་བྱེད། ཆོས་སངས་
རྒྱས་བསྟན་པ་ལ་ལྟ་བ་ལོག དཀོན་མཆོག་ལ་སྐྱབས་འགྲོ་གྱིས།
བླ་མ་ལ་གསོལ་བ་ཐོབ་དང་སྤྱིར་སངས་རྒྱས་ཀྱི་བསྟན་པ་་་་
དར་བ་དང་ཡུལ ཁམས་ལ་བདེ་སྐྱིད་འབྱུང་བ་དང་། སྒོས་་་་
རང་རང་སོ་སོ་ཇེ་དགའ་ཇེ་སྐྱིད་དུ་འགྲོ་རྒྱུ་ཡོད། ཅེས་པའི་་་
བསླབ་བྱ་གནང་བར་བརྟེན། དམ་སྲི་སྙིང་ལ་ཞུགས་པའི་་་་
དམ་ཉམས་རེ་ཟུང་ཞིག་གིས། རྒྱལ་ཁབ་ལ་མི་བདེན་རྫུན་་་་་
བསྒྲིགས་ཀྱི་ཕྲ་མ་ཞུས་པའི་རྐྱེན་གྱིས་རིན་པོ་ཆེ་མཆོག་ཉིད་་
བརྩོན་ཁང་བྱོན་དགོས་བྱུང་། དེའི་དུས་སུ་སྐུ་བསྙུན་ནས་ཁྲི་
འདུ་སྨན་ཁང་དུ་བཞགས་ནས་ལྟ་ཞིབ་བྱེད་མཁན་མ་རྒན་་་
ཞིག་ཡོད། དེའི་དུས་སྟོན་ཟླ་འབྲིང་པོའི་ཚེས་བཅུར་རྡོ་རྗེ་་་
སྐྱིལ་ཀྲུང་དང་སྐུ་དྲང་པོར་བསྲང་ནས་སྐུ་གཤེགས་པའི་ཚུལ་ .
བསྟན། དེར་སྨན་པ་གྲགས་བཟང་ཟེར་བ་ཞིག་ཡོད་པ་དེས་
སྤྲུལ་སྐུ་ཞིང་ལ་ཕེབས་ཚར་སོང་ཟེར་ནས་གཟུངས་མར་ཆ་་་
བརྒྱབ། མོ་རང་བཟོད་གླག་མེད་པའི་སྡུག་བསྔལ་གྱི་འོ་དོད་
72



གྲུབ་དབང་སྒྲུབ་བརྒྱུད་པའི་རྣམ་ཐར།
འབོད་བཞིན་མགུལ་དུ་འཁྱུད་ཅིང་མཚན་ནས་ཡང་ཡང་་་་
བོས་པས། སྐུ་ཅུང་ཟད་གྲང་ཟིན་ཀྱང་ཞལ་གྱི་ནང་ནས་སྐྱུག་
ལོག་ཅིག་འཕངས་ནས་ཡར་སོས་ཏེ་སྤྱན་གྱིས་ཅེ་རེ་གཟིགས་
བྱུང་། དེ་དུས་ཁོང་གིས་གསུང་དོན། མ་གཞི་རང་གི་རྣམ་་་་
པར་ཤེས་པ་ནི་སྔ་མོ་ནས་ཁྱེད་ཀྱི་མངལ་དུ་ཞུགས་ཟིན་པ་་་་
ཡིན་ཀྱང་། ད་རེས་ཁྱོད་ཀྱི་བཀའ་ལྡོག་མ་ནུས་པ་ཡར་སོས་་
པའི་ཚུལ་བསྟན་པ་ཡིན། རྗེས་སུ་དེ་འདྲ་བྱེད་མི་ཉན་སྤྱིར་་་
འདུས་བྱས་ཐམས་ཅད་མི་རྟག་པ་དང་། སྒོས་ང་རང་གི་ད་
ལྟའི་ལུས་འདིས་བསྟན་པ་དང་སེམས་ཅན་ལ་ཕན་ཐོག་པའི་
ཕྲིན་ལས་རྒྱ་ཆེན་མི་འབྱུང་ཞིང་ལུས་རྟེན་བརྗེ་དགོས་པའི་་་
ལུང་བསྟན་ཡང་ཡང་བྱུང་ཚུལ་དང༌། ཁྱོད་ཀྱི་མངལ་དུ་་་་
ཆགས་པའི་བུ་འདི་ང་རང་དངོས་ཡིན་ཞིང་། འདི་བའི་སྐུ་ཚེ་
ལ་མཛད་ཕྲིན་མཁའ་དང་མཉམ་པའི་འགྲོ་དོན་རྒྱ་ཆེན་་་་་
འབྱུང་བའི་བཀའ་བབས་དང་ལུང་བསྟན་བྱུང་ཚུལ་སོགས་་
མང་དུ་གསུངས་ནས་སེམས་གསོ་མཛད་ཅིང་སྟོན་པ་ཤཱཀྱའི་
རྒྱལ་པོ་ལ་མགར་བའི་བུ་ཙུན་དས་གསོལ་བ་བཏབ་པ་བཞིན་
དུ། གཟུངས་མའི་བཀའ་མ་ལྡོག་པར། སླར་ཡང་སྐུ་ཚེ་ཟླ་བ་་
73



གྲུབ་དབང་སྒྲུབ་བརྒྱུད་པའི་རྣམ་ཐར།
གསུམ་དུ་བསྲིང་པའི་ཚུལ་བསྟན་ཏེ་བཞུགས། དེ་ནས་དགུན་
ཟླ་དང་པོ་སྨིན་དྲུག་ཟླ་བའི་གནམ་གང་གི་ནུབ་མོ་གཟུངས་་
མ་ལ་སྲས་ཁྱེའུ་མཚན་དང་ལྡན་པ་ཞིག་བཙས། ཕྱི་ཉིན་ཁོང་
ལ་ཞུས་པས་དགྱེས་ཚོར་ཆེན་པོ་མཛད་ནས་བུ་དེ་འདིར་ཁྱེར་
ཤོག་གསུངས་པ་བཞིན་མདུན་དུ་ཁུར་ནས་མིང་འདོགས་་་་
པར་ཞུ་ཞུས་པས་ཁོང་གིས་བུ་འདིའི་མིང་ནི་སྔ་མོ་ནས་ཨ་ཕྱི་
ཆོས་ཀྱི་སྒྲོལ་མས་གནང་ཟིན་པ་ཡིན། སྐྱེ་སྔ་གྲགས་པ་རྒྱལ་་་
མཚན་ཡིན་ཞེས་གསུངས། དེ་ནས་དགུན་འབྲིང་པོའི་ཚེས་་་
བཅུ་མཁའ་འགྲོ་འདུ་བའི་དུས་ཆེན་གྱི་ནུབ། ནམ་གྱི་ཆ་སྟོད་
ཙམ་ན་གཟུགས་སྐུའི་དཀྱིལ་འཁོར་ཆོས་ཀྱི་དབྱིངས་སུ་བསྡུས།
དེའི་ནུབ་མོ་ནམ་མཁའ་ནས་སྒྲ་ཆེན་པོ་གྲགས་པ་དང་། ས་་
ཆེན་པོ་འདི་ཡང་ཤིག་ཤིག་ཏུ་གཡོ་བ་སོགས། སངས་རྒྱས་་་
རྣམས་ཀྱི་རྣམ་པར་ཐར་པ་དང་མཚུངས་པ་ངོ་མཚར་བའི་་་
ལྟས་ཁྱད་དུ་འཕགས་པ་དུ་མ་བྱུང་། དེའི་ཕྱི་ཉིན་རྒྱལ་ཁབ་་ ,
ཁྲིམས་ཁང་གིས་སྐུ་གདུང་བདག་བྱེད་པའི་ཆོག་མཆན་ཐོབ་
སྟེ། དགེ་རྒན་བཀྲ་ཤིས་རྒྱལ་མཚན་ལ་བཀའ་འདྲི་ཞུས་པས། །
ཁོང་གིས་སྐུ་གདུང་རིན་པོ་ཆེ་འདི་ཉིད་ཞེ་འཛང་དགོན་གྱི་



གྲུབ་དབང་སྒྲུབ་བརྒྱུད་པའི་རྣམ་ཐར།
ལྷ་མོ་བྲག་ཕུག་སྦས་ནས་བཞག་ན་ལེགས་ཞེས་གསུངས། དེ་
ནས་དགུན་འབྲིང་པོའི་ཚེས་བཅུ་གསུམ་ཉིན་ཚེ་བ་དང་ཆོས་
བཟང་ཐུབ་དགའ་ཟེར་བའི་མི་གསུམ་གྱིས་སྐུ་གདུང་ས་དེར་
གདན་དྲངས། ཞེ་འཛང་ལུང་པའི་མདའ་ལ་སླེབ་སྐབས་གར་
བྱུང་མེད་པའི་སྤྱང་ཀི་གསུམ་ཡོངས་ནས་གཡས་ཕྱོགས་སུ་་་་
བསྐོར་བ་གཅིག་བྱས་ཏེ་ལུང་པའི་ནང་དུ་ཡར་སོང་། གདན་
འདྲེན་པ་རྣམས་ཀྱིས་སྤྱང་ཀའི་རྗེས་དེད་པ་བཞིན་དུ་ཡར་་་
སོང་བ་ན་ནམ་མཁའ་ནས་རྒོད་ཐང་དཀར་ལྔ་ཡིས་བསྐོར་བ་
བྱེད་བཞིན་འདུག་པ་མ་ཟད། བྱ་ཁྲ་དང་གླག་རྒོད་བཅས་་་་་
ཀྱིས་ཡང་ཡང་བསྐོར་བ་བྱེད་པ་དང་། ལྷ་མོ་བྲག་རྩར་སླེབས་
ནས་སྐུ་གདུང་ས་ལ་བཞག་མ་ཐོག་ཏུ་སྒྲ་ཆེན་པོ་གྲགས་ཤིང་
མེ་ཏོག་གི་ཆར་བབས་པ་སོགས། ངོ་མཚར་རྨད་དུ་བྱུང་བ་དེ་
ཡོད་ཐུན་མོང་གི་མཐོང་ཐོས་སུ་གྱུར། དེ་ནས་ས་བརྐོས་པས་
གཏན་ནས་འཁེང་མེད་པ་དབྱར་དུས་བརྐོས་པ་དང་འདྲ་་་་
ཞིང་། ཁྲུ་གང་ལྷག་ཙམ་གྱི་མཚམས་རྡོ་ལེབ་པོ་ཏི་བརྩིགས་པ་
འདྲ་བ་རེ་རེ་བཞིན་ལེན་ཆོག་པར་འདུག རྡོ་ལེབ་དེ་དག་་་་
བླངས་ཚར་རྗེས་བྲག་བརྟན་ཟུག་སྒོམ་ཆུང་འདྲ་བ་ཞིག་་་་་་
75



གྲུབ་དབང་སྒྲུབ་བརྒྱུད་པའི་རྣམ་ཐར།
འདུག་པའི་ནང་དུ་སྐུ་གདུང་བཞག་པས་ཏག་ཏག་འགྲིག་་་་
འདུག་པའི་ཁར་སྔར་བླངས་པའི་རྡོ་ལེབ་དེ་དག་གིས་ཁ་་་་
བཀབ། དེའི་སྟེང་དུ་ས་བླུགས་ནས་ཅི་ཡང་མི་མངོན་པར་་་་་
བྱས། དེའི་ཕྱི་ཉིན་སྤྱི་བདེ་ཅུས་ཀྱི་མི་གཉིས་དེར་སོང་ནས་་་
བལྟས་པས་ཞབས་ཡ་གཅིག་ས་ཁ་ལ་བུད་འདུག་ཟེར་བ་བྱུང་།
རྗེས་སུ་ཚེ་བ་ཟེར་བའི་དད་ལྡན་དེས་སྐབས་སྐབས་དེར་་་་་
མཇལ་བསྐོར་སོང་བས་དབུ་ཡི་ཐད་ནས་ཁུང་བུ་ཞིག་ཡོད་་་
འདུག་པས་ཆུ་འགྲོ་བར་དོག་ནས་ཁ་བཅད་བཞག ཡང་རྗེས་
མ་འགྲོ་སྐབས་སླར་ཁུང་བུག་འདུག་པས་ཁ་བཅར་མི་ཉན་་་་
པའི་རྟགས་རེད་བསམ་ནས་བསྐྱུར། དེ་ལྟར་མི་ལོ་ལྔ་འདས་
པའི་སྤྱི་ལོ་ ༡༩༧༩ བོད་རབ་བྱུང་བཅུ་བདུན་པའི་ས་ཕོ་རྟ་
ཡི་ལོར་སླེབ་པ་ན། སྐལ་བཟང་དགོན་གྱི་དགེ་སློང་སངས་་་
རྒྱས་ཉི་མ་ཞེས་པའི་རྣལ་འབྱོར་པ་ཞིག་བཞུགས་པ་དེ་ཉིད་་
ཚེ་བའི་ཆུང་མའི་ཕ་རྒན་ཤི་ས་ལ་གདན་དྲངས་ནས་ཕུང་པོ་
དུར་ཁྲོད་དུ་བསྐྱལ། དེ་དུས་དགེ་སློང་གིས་ཚེ་བ་ལ་གསུངས་
དོན། སྒྲུབ་བརྒྱུད་ཆོས་ཀྱི་ཉི་མའི་སྐུ་གདུང་དེ་དང་པོ་ས་འོག་
ཏུ་སྦེད་མཁན་ཁྱོད་ཡིན་ཀྱང་། རྗེས་སུ་མི་གཞན་གྱིས་བླངས་



གྲུབ་དབང་སྒྲུབ་བརྒྱུད་པའི་རྣམ་ཐར།
ནས་མེད་བརླགས་ཚར་བ་གོ་བྱུང་དེ་བདེན་ནམ་གསུངས།
ཁོས་སྐུ་གདུང་ད་རུང་ས་འོག་ཏུ་ཡོད་ཞུས་པས། དགེ་སློང་་་
གིས་མྱུར་དུ་འགྲོ་གསུངས་ནས་ཁོང་དཔོན་གཡོག་གཉིས་་་་
སོང་སྟེ་དབུ་ཡི་ཐད་ནས་སྒོ་ཅུང་ཟད་ཕྱེས་པས། བླ་མ་སྐུ་་་་
གཤེགས་ཁར་དབུ་སྐྲ་བཞར་མ་ཐག་ཡིན་ཀྱང་ད་ནི་དབུ་སྐྲ་
སོར་མོ་དོ་ཙམ་སྐྱེས་ནས་འདུག དེའི་སྐབས་དགེ་སློང་གིས་་
གསུངས་དོན། ད་ནི་སྐུ་གདུང་རིན་པོ་ཆེ་འདི་ཉིད་གཞན་གྱི་
ལག་ཏུ་མ་སོང་གོང་ས་འོག་ནས་བླངས་ཏེ་ཁྱོད་ཀྱིས་ཉར་་་་
ཚག་ལེགས་པོ་བྱས་ན་དགའ་ཞེས་ཡང་ཡང་གསུངས། དེ་་་་
ནས་ཉི་མ་དེའི་ཕྱི་ཉིན་ཚེ་བ་སྐུ་གདུང་གདན་འདྲེན་དུ་སོང་།
འགྲོ་ཁར་ཁོས་བསམ་པར། སྐུ་གདུང་ས་འོག་ཏུ་སྦས་ནས་མི་
ལོ་ལྔ་ལྷག་རེད་འདུག་ད་ནི་རུལ་ཟགས་སོང་ནས། གདུང་་་་
རུས་ཆ་ཚང་མ་གཏོགས་ཡོད་ཀྱི་མ་རེད། དེ་ཡིན་ན་རུམ་དུ་
བཅུག་ནས་གདན་ཆོག་གི་རེད་བསམ་ནས། རས་དཀར་་་་་
གཙང་མ་ཞིག་ཁྱེར་ཏེ་ཁོ་རང་མི་རྐྱང་རྟ་རྐྱང་བུད་སོང་། སྐུ་
གདུང་ཡོད་སར་སླེབ་དུས་ས་རྣམས་བསྐོས་རྡོ་ལེབ་རྣམས་་་
བསལ་ནས་མཇལ་བའི་དུས་སུ་སྐུ་གདུང་ནི་གཟི་མདངས་མ་
77



གྲུབ་དབང་སྒྲུབ་བརྒྱུད་པའི་རྣམ་ཐར།
ཉམས་པ་གསོན་པའི་དུས་ལྟར། དབུ་སྐྲ་སྨུག་ཆིལ་ལེ། ཞལ་་་
རས་འཛུམ་མུ་ལེ། གསུང་འབྱོན་ཡོང་སྣང་ཤར་བ་ཞིག་་་་་
འདུག་པས། ཁོ་རང་སྔར་ལས་ལྷག་པའི་དད་པ་དང་མོས་་་་་
གུས་དྲག་པོ་སྐྱེས་ནས་གུས་ཕྱག་དགུ་ཕྲུགས་སུ་བཙལ་ཏེ་སྐུ་་
གདུང་ཡར་བླངས་ནས་ཁོ་ཡི་སྔོན་དུ་བཞག་ནས་གདན་་་་་་་
དྲངས། དེའི་སྐབས་རིག་གསར་རླུང་དམར་གྱི་རྡུལ་འཚུབ་ད་
རུང་དྭངས་མེད་པས། ཁོ་རང་གིས་སྐུ་གདུང་གདན་དྲངས་་
པའི་ལམ་ཁ་ནས་ལས་བྱེད་པ་དང་སྔོན་ཐོན་པ་དུ་མ་འཕྲད་
སྐབས་ཁོས་སྐུ་གདུང་ཕྲོག་ནས་མེད་པར་འགྲོ་ཤོར་ཨེ་ཡོང་་་
སྙམ་ནས་འཇིག་སྐྲག་ཆེན་པོ་བྱུང་ཡང་སུས་ཀྱང་མ་མཐོང་བ་
དང་། མི་མང་བཞིན་ཡོད་པའི་ས་ལ་སླེབས་ནས་ཅི་བྱ་མེད་
པའི་སྐབས་གློ་བུར་དུ་ཆར་སྤྲིན་འཁྲིག་ནས་སེར་བ་དྲག་པོ་
བྱུང་བས་དེ་མ་ཐག་མི་རྣམས་ཁྱིམ་དུ་འཛུལ་སོང་བ་དེ་དག་
ནི་ཁོང་གི་བཀའ་སྲུང་རྣམས་ཀྱི་གདོང་གྲོགས་ཡིན་པར་གོར་
མ་ཆག དེ་ནས་སྐུ་གདུང་ཁོ་ཡི་ཁྱིམ་ཕུག་ཏུ་བཞག་ནས་ཕྱག་
མཆོད་བྱས། དེའི་སྐབས་ཁོང་ཚང་སྦྲ་ཐོག་ཏུ་འཇའ་ཤར་བ་
ལྟ་བུའི་འོད་ཟེར་སྣ་ཚོགས་ཐེངས་དུ་མ་ཤར་བ་དེ་ཡོད་ཁྱིམ་
78



གྲུབ་དབང་སྒྲུབ་བརྒྱུད་པའི་རྣམ་ཐར།
མཚེས་ཀྱི་མི་རྣམས་སོགས་མང་པོ་ཞིག་གིས་དངོས་སུ་མཐོང་
བ་མ་ཟད་སྐུ་གདུང་ལས་ཁ་དོག་སྣ་ཚོགས་པའི་འཕེལ་གདུང་
དང་རིང་བསྲེལ་མང་པོ་བབས། ཡང་བླ་མ་རིན་པོ་ཆེ་སྐུ་་་་
གཤེགས་པའི་སྔོན་དད་པ་ཅན་འགའ་ལ། བསྐལ་བ་རྟ་ཡི་ལོ་
ལ་བབས་པ་ན། ཞེ་འཛང་ལུང་པའི་སྨད་ཀྱི་གཞུང་འདིར། ཆུ་
འགོ་ཞིག་འབྱུང་རྒྱུ་ཡོད། དེའི་དུས་སངས་རྒྱས་ཀྱི་བསྟན་པ་
སླར་ཡང་དར་བའི་མགོ་ཚུགས་པ་ཡིན། ཞེས་གསུངས་མྱོང་་་
པ་ཇི་བཞིན་ལོ་འདིར་ཞེ་འཛང་ལུང་པའི་གཞུང་དུ་གློ་བུར་་་
དུ་ཆུ་མིག་བརྡོལ་བྱུང་བ་དེ་ནས་བཟུང་སྟེ་བསྟན་པ་ཡང་་་་
དར་གྱི་དབུ་ཚུགས་ཤིང་རིམ་པ་བཞིན་དགོན་པ་སོ་སོར་་་་་
ཉམས་གསོ་བྱེད་ཆོག་པར་བྱུང་། དེ་ནས་རབ་བྱུང་བཅུ་དྲུག་
པའི་ཆུ་ཕོ་ཁྱིའི་ལོ་(སྤྱི་ལོ་ ༡༩༨༢)ལོ་རང་དགོན་ཉམས་པ་
སླར་གསོ་བྱེད་རྒྱུའི་གནང་བ་ཐོབ། ལོ་དེའི་སྟོན་ཟླ་འབྲིང་་་་
པོའི་ཚེས་བཅུའི་ཉིན་བླ་གྲྭ་རྒན་པ་ཡོད་རིགས་དང་གསར་་་་
ཞུགས་པ་འགའ་ཞིག་བསྡུས་ཏེ་དགའ་སྟོན་གྱི་ཚོགས་འཁོར་
དང་བཅས་དགོན་པ་སླར་གསོའི་བྱེད་སྒོ་སྤེལ། དེའི་ཕྱི་ལོར་
(༡༩༨ ༣)འགྱོག་བྱམས་གྱི་སྟེང་དུ་སྐུ་གདུང་རིན་པོ་ཆེ་་་་་



གྲུབ་དབང་སྒྲུབ་བརྒྱུད་པའི་རྣམ་ཐར།
བཞུགས་སུ་གསོལ་ནས་སེར་འཕྲེང་གི་བསུ་མ་དང་བཅས་་་
དགོན་དུ་གདན་དྲངས་ཤིང་། གཙུག་ལག་ཁང་དུ་བཤམས་་་
ནས་དགེ་འདུན་པ་རྣམས་ཀྱིས་གདུང་ཞལ་མཇལ་བའི་ཚེ་་་
ཞལ་འཛུམ་པ་དང་བཅས་གསོན་པོར་བཞུགས་འདུག་སྙམ་་
པའི་སྣང་བ་སྟེར། མཆོག་སྤྲུལ་མགར་ཆེན་རིན་པོ་ཆེ་ལ་་་་་
སོགས་པ་བླ་གྲྭ་མང་པོས་སྐུ་ཁྲུས་གསོལ་བ་དང་མཆོད་པ་རྒྱ་
ཆེན་པོ་ཕུལ། དགོན་པའི་ལས་སྣེ་རྣམས་ནས་ཁྱབ་བདག་རྡོ་
རྗེ་འཆང་དངོས་དཔལ་ལྡན་བླ་མ་མགར་རིན་པོ་ཆེ་ལ་སྐུ་་་་
གདུང་འདི་ཉིད་དམར་གདུང་དུ་བཞག་ན་ལེགས་སམ། ཇི་་
ལྟར་བྱས་ན་དགའ་ཞུས་པས། ཁོང་གིས་གནས་སྐབས་སྐུ་་་་
གདུང་རིན་པོ་ཆེའི་མདུན་དུ་དགེ་འདུན་ཡོངས་ནས་ཕྱག་་་
དང་མཆོད་པ་ཅི་འབྱོར་གྱིས་དང་། རྗེས་སུ་ཅི་དགོས་གསལ་
ཡོང་གསུངས་པ་བཞིན་བྱས། དེ་ནས་རབ་བྱུང་བཅུ་དྲུག་་་་
པའི་ཤིང་མོ་གླང་(༡༩༨༥)གི་ལོར། སླར་ཡང་མགར་རིན་པོ་
ཆེ་གདན་དྲངས། ཁོང་གིས་སྐུ་གདུང་འདི་ཉིད་དམར་གདུང་
དུ་མ་བཞག་པར་ཞུགས་སུ་སྦྱངས་ན་མཆོག་སྤྲུལ་རིན་པོ་ཆེ་་
སྐུ་ཚེ་ཞབས་པད་བརྟན་པ་དང་འཕྲིན་ལས་རྒྱ་ཆེན་ཡོང་བའི་
80



གྲུབ་དབང་སྒྲུབ་བརྒྱུད་པའི་རྣམ་ཐར།
རྟེན་འབྲེལ་ཡོད། ཅེས་གསུངས་པ་བཞིན། ཁོང་གིས་དབུ་་་་
མཛད་པའི་དགེ་འདུན་ཡོངས་ཀྱིས་གནམ་ཆོས་འོད་དཔག་་
ཀྱི་ཆོ་ག་གཟབ་རྒྱས་མཛད་ངོས། སྐུ་གདུང་ལ་དྲི་བཟང་གི་་་་
ཆུས་ཁྲུས་གསོལ་དང་ན་བཟའ་ལེགས་པར་བསྒྲོན་ཏེ་གཟའ་
སྐར་བཟང་བའི་ཉིན། སྤོས་རོལ་སོགས་མཆོད་པའི་ཡོད་བྱད་
སྣ་ཚོགས་ཐོགས་པའི་དགེ་འདུན་པ་རྣམས་ཀྱིས་སེར་འཕྲེང་
དང་བཅས། སྐུ་གདུང་གདན་དྲངས་ཤིང་དད་ལྡན་སེར་སྐྱ་་
མང་པོའི་ཕྱག་འཚལ་ཞིང་གདུང་བའི་ཤུགས་ཀྱིས་གསོལ་བ་
བཏབ་པ་དང་ཆབས་ཅིག་གདུང་ཞབས་ལ་མགོ་བོ་བ ཏུག
གདུང་ཞལ་དངོས་སུ་མཇལ་བའི་ཚེ། སྐུ་གདུང་ནི་བྱིས་པ་ལོ་
གསུམ་གྱི་བོང་ཚད་ཙམ་ཞིག་མ་གཏོགས་མེད་པ་དེར་ཡོད་་་
ཀུན་གྱིས་མཇལ། དེ་ནས་པུར་ཁང་ནང་དུ་བཞུགས་སུ་་་་་
གསོལ་ནས་ཞུགས་སྦར་བའི་ཚེ། གཡུ་འབྲུག་སྔོན་མོ་གྱེན་དུ་
འཁྱུག་པ་འདྲ་བའི་དུ་བ་སྔོ་དཀར་གཡས་སུ་འཁྱིལ་བའི་ཚུལ་
གྱིས་ལྷོ་ཕྱོགས་སུ་སོང་བའི་མཐར་བར་སྣང་ལ་སྤྲིན་ལྟ་བུ་་་་
ཆགས་པའི་དཀྱིལ་ན་ཁ་དོག་རྣམ་པར་བཀྲ་བའི་འཇའ་ཟེར་
དང་ཐིག་ལེ་སྣ་ཚོགས་ཤར་བ་ལས་ཅན་འགའ་ཡིས་མཐོང་བ་
_81



གྲུབ་དབང་སྒྲུབ་བརྒྱུད་པའི་རྣམ་ཐར།
དང༌། ནམ་མཁའི་མཐོང་ནས་རྒོད་ཐང་དཀར་མང་པོས་་་་
ལྡིང་བསྐོར་ཡང་ཡང་བྱས་མཐར་ལྷོ་ནུབ་ཀྱི་ཕྱོགས་སུ་འཕུར་
སོང་། དེ་ནས་ཞག་ཉེར་གཅིག་ལོན་པའི་ཉིན་པུར་ཁང་སྒོ་་་
ཕྱེས་པས་དབུ་ཐོད་འཕགས་ནས་བཞུགས་ཡོད་པ་དེ་བླངས་
ཏེ་དར་གྱིས་དྲིལ་ནས་དམ་རྒྱ་བྱས་ཏེ་ད་ལྟ་མངོན་སུམ་་་་་་
བཞུགས་ཡོད། དེ་མིན་པུར་ཁང་ནང་གི་གདུང་རུས་དང་་་་
གདུང་ཐལ་རྣམས་བསྡུས་ཏེ་རིང་བསྲེལ་དང་འཕེལ་གདུང་
སོགས་ནང་རྟེན་ཁྱད་འཕགས་བཞུགས་པའི་མཆོད་རྟེན་རྣམ་
པ་བྱང་ཆུབ་ཆེན་པོ་ལ། རྒྱུ་གསེར་དངུལ་དང་རིན་པོ་ཆེ་སྣ་་
ཚོགས་ཀྱི་ཕྲ་རྒྱན་ལྡན་པ་སྤྱི་ཁྲི་གསུམ་ཙམ་ཞིག་བཞེངས་གྲུབ་
པ་ནི་ད་ལྟ་གདུལ་བྱ་རྣམས་ཀྱིས་བསོད་ནམས་གསོག་པའི་་་
རྟེན་དུ་བཞུགས་ཡོད། དེ་ལྟ་བུའི་དཔལ་ལྡན་བླ་མ་དམ་པ་་་
འདི་ཉིད་ཚུར་མཐོང་སྐྱེ་བོའི་སྣང་ངོར་གཟུངས་མ་བསྲེལ་་་་
ཡོད་པ་ལྟར་སྣང་ཡང་། ངེས་པའི་དོན་དུ་ནི་སོར་བྱང་སྔགས་
གསུམ་གྱི་སྡོམ་པ་དང་དམ་ཚིག་ལ་ཉེས་ལྟུང་གི་སྐྱོན་ཕྲ་མོ་་་
ཙམ་ཡང་མ་གོས་ཤིང་། ཁྱད་པར་དབང་གསུམ་པའི་རྩ་བའི་
དམ་ཚིག་ཀུན་རྫོབ་བྱང་ཆུབ་སེམས་ཀྱི་ངོ་བོ་ཁམས་ཀུན་དའི་



གྲུབ་དབང་སྒྲུབ་བརྒྱུད་པའི་རྣམ་ཐར།
ཐིག་ལེ་མ་ཉམས་པའི་རྟགས་སུ། སྐུ་འཚོ་བཞུགས་ཀྱི་དུས་་་
བཞེས་པའི་ན་བཟའ་རྙིང་པ་སོགས་སྐུ་ཆས་རྣམས་དང་། སྐུ་
གཤེགས་པའི་རྗེས་སུ་སྐུ་གདུང་རིང་པོ་ཆེ་ལ་བསྒྲོན་པའི་ན་་
བཟའ་དང་དར་གོས་དང་འཇོག་སྣོད་ཐམས་ཅད་ལ་མི་ལས་
འདས་པའི་ཚུལ་ཁྲིམས་ཀྱི་དྲི་བསུང་ཞིམ་པོས་ཕྱོགས་ཀུན་ཏུ་
ཁྱབ་པ་དང་། རིམ་གཉིས་ཟབ་མོའི་རྣལ་འབྱོར་ལ་བརྟན་པ་
ཐོབ་པའི་རྟགས་སུ། སྐུ་གདུང་ས་འོག་ཏུ་ལོ་ལྔ་ལ་སྦས་ཀྱང་
མ་བསྐམས་མ་རུལ་བ་གསོན་པོའི་དུས་ལྟར་བཞུགས་ཡོད་པ་
དང་ཡུངས་འབྲུ་ལྟ་བུའི་རིང་བསྲེལ་དང་ཁ་དོག་ལྔ་ལྡན་གྱི་
འཕེལ་གདུང་མང་པོ་བབས་པ་དང་། སྒྲ་འོད་དང་ས་གཡོས་
བྱུང་བ་སོགས་ངོ་མཚར་བའི་རྟགས་བསམ་གྱིས་མི་ཁྱབ་པ་་་
དང༌། རྡོ་རྗེའི་ལུས་ལ་གནད་དུ་བསྣུན་པས་རྩ་ཐིག་རླུང་་་་་་
གསུམ་ལ་རང་དབང་ཐོབ་པའི་རྟགས་སུ་སྐུ་གདུང་བྱིས་པ་ལོ་
གསུམ་གྱི་ཚད་ཙམ་དུ་གྱུར་པ་དང་། ཞུགས་ཕུལ་བའི་ཚེ་ནམ་
མཁའ་གཡའ་དག་ཅིང་སྤྲིན་དང་སེར་བུ་མེད་པ་མེ་ཏོག་གི་་
ཆར་བབ་པ་སོགས་ནི། སངས་རྒྱས་དང་ས་བཅུའི་སེམས་་་་
དཔའ་ཆེན་པོ་རྣམས་ཀྱི་རྣམ་པར་ཐར་པ་ལྟར་བསམ་གྱིས་མི་



གྲུབ་དབང་སྒྲུབ་བརྒྱུད་པའི་རྣམ་ཐར།
ཁྱབ་པའི་ཆོས་ཉིད་ལགས་ན། བདག་འདྲ་སོ་སྐྱེ་ཐ་མ་པ་ཞིག་
གིས་བརྗོད་པ་ག་ལ་ནུས་ཏེ་མི་ནུས་མོད་ཀྱི་འདིར་མཐོང་་་་་
ཐོས་སུ་གྱུར་པ་མདོ་ཙམ་ཞིག་བཀོད་པ་ཡིན་ནོ། དེ་ལྟ་བུའི་
རྣམ་ཐར་འདིའི་ནང་། ཐིག་ལེ་མ་ཉམས་པར་རིགས་སྲས་་་་
འཁྲུངས་པ་དང༌། སྐུ་མ་གཤེགས་པར་སྤྲུལ་པའི་སྐུ་འཁྲུངས་
པ་བཤད་པ་དག ཚུར་རོལ་མཐོང་བའི་ངོར་འགལ་བ་ལྟག་་
སྤྲོད་དུ་སྣང་ན་ཡང་། འཕགས་ཆེན་དམ་པའི་རྣམ་པར་ཐར་
པ་ནི་བསམ་གྱིས་མི་ཁྱབ་པའི་ཆོས་ཉིད་ཐམས་ཅད་མཁྱེན་པ་
ཉག་གཅིག་གི་སྤྱོད་ཡུལ་ཡིན་པས་ཐེ་ཚོམ་དང་ཟུར་ཟ་མི་་་་་
མཛད་པར་གསོལ་བ་འདེབས་སོ། །
སྨྲས་པ། །
ཕྱི་ལྟར་སུམ་ལྡན་རྡོ་རྗེ་འཛིན། །
ནང་ལྟར་རྒྱལ་དབང་པདྨ་འབྱུང་། །
གསང་བ་ཕྱག་ན་རྡོ་རྗེ་དངོས། །
ཀུན་འདུས་ཆོས་ཀྱི་ཉི་མ་རྗེ། །
ཁྱོད་ཉིད་སྙིང་རྗེའི་རླུང་ཤུགས་ཀྱིས། །
མ་དག་སྙིགས་མའི་མཁའ་དབྱིངས་སུ། །



གྲུབ་དབང་སྒྲུབ་བརྒྱུད་པའི་རྣམ་ཐར།
ཉེ་བར་དྲངས་ལ་མངོན་ཕྱོགས་ཚེ། །
གཟིགས་སྟངས་ལྔ་ལྡན་ངོ་མཚར་ཆེ། ༡ །
ཡབ་ཡུམ་རིགས་རུས་ཆོ་འབྲང་དང་། །
ཆགས་པའི་ས་དང་ཆུམ་པའི་སྡེ། །
གདུལ་བྱ་དུས་བབ་དགོས་ཆེད་བཅས། །
ཡང་དག་གཟིགས་པ་ངོ་མཚར་ཆེ། ༢ །
རྒྱ་མཚོ་ཆུ་སྲིན་གནས་ཀྱི་རླབས། །
དུས་ལས་ཡོལ་བར་འགྱུར་སྲིད་ཀྱི། །
གདུལ་བྱ་འདུལ་བའི་དུས་བབ་ཚེ། །
ཡོལ་བ་མེད་པར་ངོ་མཚར་ཆེ། ༣ །
དེ་ནས་ཡུམ་མཁའ་གཞལ་ཡས་སུ་། །
འོད་ཀྱི་གོང་བུར་བཞུགས་པའི་ཚེ། །
ཆོས་སྐྱོང་དམ་ཅན་རྒྱ་མཚོ་ཡིས། །
འབྲལ་མེད་སྐྱོང་བར་ངོ་མཚར་ཆེ། ༤ །
མཚན་དཔེའི་དཀྱིལ་འཁོར་གསལ་བའི་ཚེ། །
ཕྱོགས་བཅུའི་སངས་རྒྱས་སྲས་བཅས་ཀྱི། །
བདེན་པའི་གསུང་གིས་མངའ་གསོལ་ཏེ། །
85



གྲུབ་དབང་སྒྲུབ་བརྒྱུད་པའི་རྣམ་ཐར།
མེ་ཏོག་འཐོར་བར་ངོ་མཚར་ཆེ། ༥ །
ངོས་འཛིན་རྩད་གཅོད་བྱས་པའི་ཚེ། །
སྐུ་རབས་གོང་མའི་ཞལ་བཞེས་དང་། །
སྐྱབས་མགོན་དམ་པའི་རྡོ་རྗེའི་ལུང༌། །
གཅིག་ཏུ་མཐུན་པ་ངོ་མཚར་ཆེ། ༦ །
མི་འཇིགས་སེང་ཁྲིར་མངའ་གསོལ་ཚེ། །
སྔོན་གྱི་གྲྭ་བཙུན་དད་ལྡན་ལ། །
ངོ་ཤེས་མི་དང་འཕྲད་པ་བཞིན། །
གསུང་གླེང་མཛད་པ་ངོ་མཚར་ཆེ། ༧ །
གྲངས་མེད་བསྐལ་བའི་སྔོན་རོལ་ནས། །
རྫོགས་སྨིན་སྦྱང་གསུམ་མཐར་ཕྱིན་པས། །
དད་དང་སྙིང་རྗེ་ངེས་འབྱུང་བཅས། །
ཤུགས་འབྱུང་སྐྱེས་པ་ངོ་མཚར་ཆེ།༨ །
མཁྱེན་པ་གཉིས་ལ་མངའ་བརྙེས་པས། །
དུས་གསུམ་ལྐོག་གྱུར་མ་ལུས་པ། །
དྭངས་པའི་མཚོ་ལ་གཟའ་སྐར་བཞིན། །
མ་འདྲེས་གཟིགས་པ་ངོ་མཚར་ཆེ། ༩ །
86 །



གྲུབ་དབང་སྒྲུབ་བརྒྱུད་པའི་རྣམ་ཐར།
སྡེ་བརྒྱད་གདུག་པའི་ཆོ་འཕྲུལ་གྱིས། །
གནམ་ལྕགས་ཐོག་མདའ་རྒྱབ་པའི་ཚེ། །
འཇིག་མེད་རྡོ་རྗེའི་སྐུ་གཟུགས་ལ། །
གླག་མ་རྙེད་པ་ངོ་མཚར་ཆེ། ༡༠ །
སྣང་སེམས་རོ་གཅིག་འདྲེས་པའི་མཐུས། །
གོར་མ་རྡོ་ལ་ཞབས་རྗེས་དང་། །
གཅིག་ལས་དུ་མར་འཕྲུལ་བ་སོགས། །
རྫུ་འཕྲུལ་ཐོགས་མེད་ངོ་མཚར་ཆེ། ༡༡ །
ཉེས་མེད་མནར་གཅོད་གཏོང་བའི་ཚེ། །
བཟོད་པའི་གོ་ཆ་བརྟན་པོ་ནི། །
བསྐལ་བ་རྒྱ་མཚོར་རབ་གོམས་པས། །
གནོད་ལན་ཕན་མཛད་ངོ་མཚར་ཆེ། ༡༢ །
རྡོ་རྗེའི་གསུང་ཚིག་རེ་རེས་ཀྱང་། །
དད་ལྡན་མོས་གུས་འཕེལ་བ་དང་། །
དད་མེད་ལོག་ལྟ་ཅན་རྣམས་ཀྱང་། །
བློ་སྣ་འགྱུར་བ་ངོ་མཚར་ཆེ། ༡༣ །
འདྲེ་གདོན་གདུག་པས་ཟིན་པ་དང་། ། །
87



གྲུབ་དབང་སྒྲུབ་བརྒྱུད་པའི་རྣམ་ཐར།
འཇིགས་པའི་རོ་ལངས་ལ་སོགས་པ། །
བྱམས་པའི་མཚོན་ཆ་རྣོན་པོ་ཡིས། །
ལྷག་མེད་བ ཏུལ་བ་ངོ་མཚར་ཆེ། ༡༤།
སྡོམ་གསུམ་བསླབ་བྱ་ཕྲ་རགས་ལ། །
ལྟུང་བའི་སྐྱོན་གྱིས་མ་གོས་པས། །
ན་བཟའ་སྐུ་བལ་ཐམས་ཅད་ལ། །
ཚུལ་ཁྲིམས་དྲིས་བསྒོས་ངོ་མཚར་ཆེ། ༡༥ །
གདུལ་བྱ་བསོད་ནམས་དམན་རྐྱེན་གྱིས། །
རྟེན་འབྲེལ་ལེགས་ཚོགས་མ་འཛོམས་ཀྱང་། །
ཟབ་མོ་གཏེར་གྱི་ཁ་བྱང་ནི། །
མཁའ་འགྲོས་ཕུལ་བ་ངོ་མཚར་ཆེ། ༡༦ །
རྒྱལ་བསྟན་ཡང་དར་དོན་དགོངས་ནས། །
ཐུགས་རྒྱུད་གཅིག་པའི་སྤྲུལ་བའི་སྐུ། །
མཚན་གསོལ་ལུང་བསྟན་དང་བཅས་པ། །
སྐྱེ་བ་སྔ་བཞེས་ངོ་མཚར་ཆེ། ༡༧ །
གཟུགས་སྐུ་གཤེགས་པའི་ཚུལ་བསྟན་ཚེ། །
སྒྲ་འོད་ས་གཡོས་ལ་སོགས་པ། །
88



གྲུབ་དབང་སྒྲུབ་བརྒྱུད་པའི་རྣམ་ཐར།
སངས་རྒྱས་ལས་གཞན་འབྱུང་དཀའ་བའི། །
མཚན་ལྟས་གསལ་བ་ངོ་མཚར་ཆེ། ༡༨ །
རིམ་གཉིས་རྣལ་འབྱོར་མཐར་ཕྱིན་པས། །
གཤེགས་ནས་ལོ་མང་འདས་པའི་གདུང༌། །
མ་བསྐམས་བམ་རུལ་མ་སོང་བར། ། །
གསོན་ཉམས་བཞུགས་པ་ངོ་མཚར་ཆེ། ༡༩ །
མ་དག་འབྱུང་ལྔའི་སྙིགས་མའི་ཁམས། །
དག་པ་ཡེ་ཤེས་འོད་ལུས་སུ། །
གཤེགས་རྟགས་གདུང་ཞལ་མཇལ་བའི་ཚེ། །
ཁྲུ་ཚད་ཙམ་གྱུར་ངོ་མཚར་ཆེ། ༢༠ །
ཕྱི་རབས་དད་ལྡན་མོས་པའི་རྟེན། །
ཡུངས་འབྲུ་ལྟ་བུའི་རིང་བསྲེལ་དང༌ ། ། །
ཤ་རི་རམ་སོགས་ལྔ་ལྡན་གྱི། །
འཕེལ་གདུང་བཞག་པ་ངོ་མཚར་ཆེ། ༢༡ །
སྐྱེ་མེད་ཆོས་སྐུ་མངོན་གྱུར་རྟག །
སྐུ་གདུང་ཞུགས་ལ་སྦྱངས་པའི་ཚེ། །
ནམ་མཁའ་གཡའ་དག་ཀློང་ཡངས་སུ། །



གྲུབ་དབང་སྒྲུབ་བརྒྱུད་པའི་རྣམ་ཐར།
འཇའ་ཟེར་འཁྲིགས་པ་ངོ་མཚར་ཆེ། ༢༢ །
མདོར་ན་ཞལ་མཇལ་གསུང་ཐོས་དང༌། །
བཟང་ངན་འབྲེལ་བ་ཐོབ་ཚད་ཀུན། །
བདེ་ནས་བདེ་བར་འདྲེན་མཛད་པ། །
འབྲེལ་ཚད་དོན་ལྡན་ངོ་མཚར་ཆེ། ༢ ༣ །
རྣམ་ཐར་རྒྱ་མཚོ་ཆེན་པོ་ལས། །
ཆ་ཤས་ཙམ་ཞིག་བསྟོད་པའི་དགེས། །
བསོད་ནམས་ཚོགས་ཆེན་རབ་རྫོགས་ནས། །
ཡེ་ཤེས་སྣང་བ་རྒྱས་པར་ཤོག །
ཅེས་པ་ནི་བར་སྐབས་ཀྱི་ཚིགས་སུ་བཅད་པའོ། ། ༈ ། །
དེ་ནས་སྐུ་རབས་དགུ་བ་ནི། གྲུབ་དབང་སྒྲུབ་བརྒྱུད་པའི་སྐུ་
རབས་བརྒྱད་པ་དཀོན་མཆོག་བསྟན་འཛིན་ཐུབ་བསྟན་རྒྱལ་
མཚན་དཔལ་བཟང་པོས་རྡོ་རྗེའི་ལུང་གིས་བསྔགས་ཤིང་།
མཚན་བཏགས་པ་དང་ལུང་བསྟན་པ་སོགས་གོང་དུ་འཁོད་
པ་བཞིན་ཏེ། རྣམ་པ་ཙམ་དུ་གོང་མའི་གདུང་སྲས་སུ་མངོན་
ཀྱང་། དམ་པའི་དོན་དུ་རིན་པོ་ཆེ་མཆོག་གི་ཐུགས་ཀའི་ས་་
བོན་ཧཱུཾ་ཡིག་གི་རྣམ་པ་ཅན་ལས་ཧཱུྃ་ཡིག་གཉིས་པ་ཞིག་ཆད་
90



གྲུབ་དབང་སྒྲུབ་བརྒྱུད་པའི་རྣམ་ཐར།
པ་ཡུམ་མཁའ་རུ་བབས་པ་ལས་སྤྲུལ་པའི་སྐུར་བཞེངས་པར་
ངེས་ཏེ། རྗེས་སུ་དགོན་པའི་གཙོ་འགན་པ་རྣམས་ཀྱིས། འབྲི་
གུང་སྐྱབས་མགོན་རིན་པོ་ཆེ་དཀོན་མཆོག་བསྟན་འཛིནཀུན་
བཟང་ཕྲིན་ལས་ལྷུན་གྲུབ་ལ་སྤྲུལ་སྐུ་ངོས་འཛིན་ཞུས་པའི་ཚེ།
སྔ་སྐུ་རབས་བདུན་པ་ལ་སྐྱབས་རྗེ་ཞི་བའི་བློ་གྲོས་ཀྱིས་་་་་
གནང་བའི་ཞབས་རྟེན་གསོལ་འདེབས་ལུང་བསྟན་གྱི་ཚུལ་་་
དུ་ཡོད་པའི་ནང་གི ཆོས་ཀྱི་ཁྲི་ཆེན་ཉི་མའི་སྲས་ཆེན་པོ། །
མདོ་སྨད་ཕྱོགས་སུ་གྲགས་པའི་རྔ་བོ་ཆེ། །ཞེས་པའི་རྡོ་རྗེའི་་
ཚིག་རྐང་གཉིས་སླར་ཡང་དྲངས་ཏེ། སྐྱེ་སྔ་འདི་ཉིད་ཡིན་་་་་
པར་ཐག་བཅད། མཚན་ལ་དཀོན་མཆོག་བསྟན་འཛིན་སྐྱེ་སྔ་
ཆོས་ཀྱི་ཉི་མ་ཕྲིན་ལས་རྒྱ་མཚོ་དཔལ་བཟང་པོ་ཞེས་གསོལ།
ཁོང་ནི་དགུང་ལོ་བདུན་གྱི་ཐོག་སློབ་གྲྭར་ཞུགས་ཏེ་བོད་རྒྱ་་
ཡིག་རིགས་གཉིས་དང་རྩིས་རིག་བཅས་སྦྱངས། དགུང་་་་་
གྲངས་བཅོ་ལྔ་བཞེས་པའི་དུས་སུ་དགོན་པར་ཕེབས་ནས་་་་
བདག་པོ་མཛད། བླ་མ་སྐུ་རབས་བརྒྱད་ཀྱི་རིང་ལ་བཞེངས་
པའི་དགོན་སྡེ་ཆེན་པོ་འདི་ཉིད་མིང་གི་ལྷག་མ་ཙམ་དུ་གྱུར་
པ་ན། སྔོན་གྱི་ཐུགས་བསྐྱེད་དང་སྨོན་ལམ་གྱི་དབང་གིས་་་
91



གྲུབ་དབང་སྒྲུབ་བརྒྱུད་པའི་རྣམ་ཐར།
ཡར་ངོའི་ཟླ་བ་བཞིན་དུ་མཛད་ཕྲིན་དར་ཞིང་རྒྱས་པའི་དབུ་
ཚུགས། དེ་ནས་རིམ་བཞིན་འདུ་ཁང་སྲིད་ཞི་ཕུན་ཚོགས་་་་
དང་། མགོན་ཁང་ཀུན་གསལ་གསང་སྔགས་གླིང་སོགས་ལྷ་་
ཁང་གོང་འོག་དང་། ཡིག་བརྒྱའི་འཁོར་ཆེན་ཁམས་གསུམ་་
འཁོར་བ་དོང་སྤྲུག་སོགས་བརྟེན་དང་རྟེན་པ་བཅས་་་་་་་་
བཞེངས་པ་དང་། རྒྱབ་རི་གླང་ཆེན་འགྱིང་འདྲའི་སྤྱི་གཙུག་
ཏུ། ཕྱག་ཆེན་ལྔ་ལྡན་དང་ནཱ་རོ་ཆོས་དྲུག་ཟུང་དུ་འབྲེལ་བའི་
སྒྲུབ་ཁང་དང་། གུ་རུ་དྲེག་པ་ཀུན་འདུལ་གྱི་སྒྲུབ་ཁང་། ཨ་་
ཕྱི་ཆོས་ཀྱི་སྒྲོལ་མའི་སྒྲུབ་ཁང་སོགས་སྒྲུབ་ཁང་གོང་འོག་་་་
ཡོངས་རྫོགས་ཉམས་གསོ་དང་སྒྲུབ་གྲྭ་རྒྱུན་འཛུགས་མཛད།
ལོ་དེར་འདུ་འཛིན་ཆེན་པོ་མགར་མི་འགྱུར་རིན་པོ་ཆེའི་དྲུང་
དུ་གནག་སྣུམ་རལ་པའི་གཙུག་ཕུད་ཕུལ་ཏེ་དགེ་བསྙེན་དང་
དགེ་ཚུལ་གྱི་སྡོམ་པ་བཞེས། མཚན་ལ་༧དཀོན་མཆོག་ཐུབ་་
བསྟན་སྐྱེ་སྔ་བསྟན་པའི་རྒྱལ་མཚན་ཞེས་གསོལ། དེ་ནས་་་་་
བཟུང་ཕྱི་དྲོའི་ཁ་ཟས་ལ་སོགས་པ་སྤངས་ཏེ་དགེ་ཚུལ་གྱི་་་་
བསླབ་བྱ་ཕྲ་རགས་ཐམས་ཅད་ལ་ཉེས་ལྟུང་གི་སྐྱོན་གྱིས་མ་་
གོས་པ་ཚུལ་བཞིན་དུ་བསྲུང་། དེ་ནས་དགོན་གྱི་གྲྭ་བཙུན་་་་
92.



གྲུབ་དབང་སྒྲུབ་བརྒྱུད་པའི་རྣམ་ཐར།
རྒན་པ་རྣམས་ལ་བསྟེན་ཏེ། ཆོ་ག་རྣམ་གསུམ་དང་། ཆོས་སྤྱོད།
སྲུང་མའི་གསོལ་སྐོང་སོགས་དགོན་པའི་འགྲིག་འདོན་ཡོངས་
རྫོགས་ཐུགས་འཛིན་གནང་བ་མ་ཟད། གཏོར་བཅའ་རྔ་རྡུང་།
འདེབས་དབྱངས་གདངས་གསུམ། ཆོ་ག་ཕྱག་ལེན་དང་་་་
བཅས་པ་སྦྱང་པ་མཐར་ཕྱིན་པར་མཛད། མཆོག་སྤྲུལ་རིན་་
པོ་ཆེ་དཀོན་མཆོག་ཤེས་རབ་ཆོས་འཕེལ་གྱི་མདུན་ནས།།
བདེ་མགོན་གཉིས་ཀྱིས་གཙོས་པའི་སྲུང་མ་ཡོངས་རྫོགས་ཀྱི་
དབང་དང་སྲོག་གཏད་གསོལ་ཀའི་ལུང་དང་བཅས་པ་ཞུས།
དེ་ནས་གཙུག་ལག་རིག་པའི་འཇུག་སྒོ་སུམ་རྟགས་དག་་་་་
གསུམ་དང་བཅས་པསྦྱང་པ་ཕུལ་དུ་ཕྱིན་པར་མཛད་ཅིང་།
རྒྱལ་སྲས་བྱང་ཆུབ་སེམས་དཔའི་སྤྱོད་པ་ལ་འཇུག་པའི་་་་་་
གཞུང་གསན་བསམ་མཛད་པས། དཀོན་མཆོག་རིན་པོ་ཆེ་་་
རྣམ་པ་གསུམ་ལ་ལྡོག་ཏུ་མེད་པའི་དད་པ་བརྟན་པོ་དང༌།
ཁམས་གསུམ་འཁོར་བའི་སྡུག་བསྔལ་ལ་བཅོས་མིན་གྱི་སྐྱོ་་་
ཤས་དང་ངེས་འབྱུང་། དལ་འབྱོར་གྱི་རྟེན་བཟང་ཐོབ་པ་ལ་
དགའ་བ་དང་སྤྲོ་བ་བཅས་ལྷན་ཅིག་ཏུ་ཐུགས་རྒྱུད་ལ་་་་་་
འཁྲུངས་ཤིང་། བཤུམ་པ་འབའ་ཞིག་མཛད་ནས་བཞུགས་་་
93



གྲུབ་དབང་སྒྲུབ་བརྒྱུད་པའི་རྣམ་ཐར།
པའང་ཐེངས་དུ་མར་བྱུང་བ་མ་ཟད།
མདོ་ལས། །
སངས་རྒྱས་བསྟན་པ་གངས་ཆེན་མཚོ། །
གཏིང་མཐའ་མེད་པ་ཐམས་ཅད་ཀྱི། །
གནས་པའི་སྙིང་དང་སྙིང་པོ་ནི། །
སོ་སོར་ཐར་པ་འདི་ཡིན་ནོ། །
ཞེས་པ་དང་།
ང་ནི་མྱ་ངན་འདས་འོག་ཏུ། །
འདི་ནི་ཁྱོད་ཀྱི་སྟོན་པའོ། །
ཞེས་གསུངས་པའི་དོན། སྙིགས་མའི་དུས་འདིར་སྟོན་པ་
དང་། བསྟན་པ་གཉིས་ཀའི་ངོ་བོར་བཞུགས་པ་ནི། དམ་པའི་
ཆོས་འདུལ་བ་རིན་པོ་ཡིན་པར་དགོངས་ནས། སླར་དགུང་
གྲངས་ཉི་ཤུ་རྩ་གཅིག་བཞེས་པའི་དུས་སུ། གནས་བརྟན་་་་
འདུལ་བ་འཛིན་པ་ཆེན་པོ་ ༧ མགར་མི་འགྱུར་རིན་པོ་ཆེའི་
དབུ་མཛད་ལས་སློབ་དང་གསང་སྟོན་པ། ཁ་སྐོང་དང་་་་་་
བཅས་པ་དགེ་འདུན་གྲངས་ཚང་བའི་དབུས་སུ་བསྙེན་པ་་་
རྫོགས།



གྲུབ་དབང་སྒྲུབ་བརྒྱུད་པའི་རྣམ་ཐར།
དེ་ནས་འཕགས་པ་ཀླུ་སྒྲུབ་ཀྱིས།
ཁྱོད་ཀྱིས་ཚུལ་ཁྲིམས་མ་ཉམས་མོད་མི་དམའ། །
མ་འདྲེས་མ་སྦགས་པ་དག་བརྟེན་པར་མཛོད། །
ཁྲིམས་ནི་རྒྱུ་དང་མི་རྒྱུའི་ས་བཞིན་དུ། །
ཡོན་ཏན་ཀུན་གྱི་གཞི་རྟེན་ལགས་པར་གསུངས། །
ཞེས་པ་ལྟར། ས་ལམ་སྤང་རྟོགས་ཀྱི་ཡོན་ཏན་ཐམས་་་་
ཅད་ཚུལ་ཁྲིམས་རྣམ་པར་དག་པའི་གཞི་ལ་བརྟེན་ནས་སྐྱེ་་་
བར་དགོངས་ཏེ། ཕམ་ལྷག་སོགས་རགས་པ་རྣམས་མ་ཉམས་
ཤིང་། ཉེས་བྱས་ལྟ་བུའི་ཕྲ་མོ་ཙམ་ཡང་མོད་མི་དམའ་བ་སྟེ་
མ་འགལ་བར་བསྲུང་བ་དང་། ཚུལ་ཁྲིམས་དེ་ཡང་ཕྱི་རོལ་་་
པའི་ཚངས་སྤྱོད་ཀྱི་དཀའ་ཐུབ་དང་མ་འདྲེས་པ་དང་།
འཇིགས་སྐྱོབ་དང་ལེགས་སྨོན་གྱི་ཀུན་སློང་གིས་མ་སྦགས་པ།
ངེས་པར་ཐར་འདོད་ཀྱི་བསམ་པ་ཁོ་ནས་ཀུན་ནས་བསླངས་
པར་དགོངས་ནས། དུས་དང་རྣམ་པ་ཀུན་ཏུ་བག་མེད་པའི་
དབང་དུ་མ་གྱུར་པ། དྲན་པ་དང་ཤེས་བཞིན་ལྡན་པའི་་་་་་
བརྟུལ་ཞུགས་བརྟན་པོར་གནས་པས་མ་བརྟག་པའི་སྤྱོད་་་་
ལམ་མི་མངའ་བ་བསྙེན་པ་རྫོགས་ནས་ལོ་བརྒྱ་ལོན་པའི་་་་་
95



གྲུབ་དབང་སྒྲུབ་བརྒྱུད་པའི་རྣམ་ཐར།
གནས་བརྟན་དང་མཚུངས་པར་བཞུགས་པ་སྟེ། འདི་ལྟ་བུ་་
ནི་སྟོན་པ་དངོས་སུ་ཞལ་བཞུགས་དུས་སུ་རྒྱལ་བའི་དགོངས་
པས་བྱིན་གྱིས་བརླབས་པའི་དགྲ་བཅོམ་པ་རྣམས་མ་་་་་་་་་
གཏོགས་སྙིགས་མའི་དུས་སུ་འབྱུང་བ་ནི་ཤིན་ཏུ་དཀོན་ཞིང་
ཡ་མཚན་རྨད་དུ་བྱུང་བའི་གནས་སོ། དེ་ལྟར་ཚུལ་ཁྲིམས་་་་
རྣམས་པར་དག་པར་དང་ལྡན་པའི་སྒོ་ནས། །
ཇི་སྐད་དུ །
།
ཚུལ་གནས་ཐོས་དང་བསམ་ལྡན་པས། །
སྒོམ་པ་ལ་ནི་རབ་ཏུ་སྦྱོར། །
ཞེས་པ་ལྟར། སྒྲ་ཚད་བཟོ་གསོ་སོགས་ཐུན་མོང་རིག་་་་
པའི་གནས་རྣམས་དང་། བཀའ་བསྟན་གཉིས་སུ་བསྡུས་པའི་
ནང་རིག་པའི་མདོ་སྔགས་གཞུགས་ལུགས་རྒྱ་མཚོ་ལྟ་བུ་་་་་
གསན་བསམ་མཛད་པར་བཞེད་དེ། དེ་ཡང་སྐྱེས་བུ་དམ་པ་
འདི་ཉིད་སྤྱིར་བསྐལ་བ་གྲངས་མེད་དུ་མར་སངས་རྒྱས་་་་་་
གྲངས་མེད་པ་ལ་བསྙེན་བཀུར་མཛད་ཅིང་ཆོས་གསན་པར་
ངེས་ལ། བྱེ་བྲག་ཏུ་ཡང་སྐུ་རབས་དུ་མའི་རིང་ལ་སྦྱང་པ་་་་
མཛད་པའི་སྟབས་ཀྱིས། ཉི་མ་དང་འོད་ཟེར། ཙན་དན་དང་
96



གྲུབ་དབང་སྒྲུབ་བརྒྱུད་པའི་རྣམ་ཐར། །
དྲི་ངད་བཞིན་དུ་ལྷན་སྐྱེས་ཀྱི་ཡོན་ཏན། རྣམ་དཔྱོད་དང་བློ་
གྲོས་མཚུངས་པ་མེད་པ་མངའ་ནའང་།
འཇམ་མགོན་ས་པཎ་གྱིས། །
རྒྱུ་འབྲས་བསླུ་བ་མེད་པ་འདི། །
ཐམས་ཅད་མཁྱེན་པའི་ཁྱད་ཆོས་ཡིན། །
མ་བསླབས་པ་ལ་ཀུན་མཁྱེན་དུ། །
འགྲོ་ན་རྒྱུ་འབྲས་ག་ལ་བདེན། ། །
ཞེས་གསུངས་པ་བཞིན་རྒྱུ་འབྲས་ལ་བརྩི་འཇོག་མཛད་
པའི་ཕྱིར་དང་། །
རྒྱལ་ཚབ་བྱམས་པས།
རིག་པའི་གནས་ལྔ་དག་ལ་བརྩོན་པར་མ་བྱས་ན། །
འཕགས་མཆོག་གིས་ཀྱང་ཐམས་ཅད་མཁྱེན་ཉིད་ཐོབ་་
མི་འགྱུར། ། །
ཞེས་རྣམ་པ་ཐམས་ཅད་མཁྱེན་པའི་གོ་འཕང་མ་ཐོབ་ཀྱི་
བར་དུ་ཕྱི་ནང་རིག་པའི་གནས་ཀུན་ལ་བརྩོན་པ་དྲག་པོས་་་
བསླབ་ཅིང་སྦྱང་དགོས་པ་གསུངས་པ་བཞིན་ཕྱག་ལེན་་་་་་་
མཛད་པའི་ཕྱིར་དང་། གནས་སྐབས་སུ་ཡང་སྐྱེས་ཆེན་དམ་
97



གྲུབ་དབང་སྒྲུབ་བརྒྱུད་པའི་རྣམ་ཐར།
པ་འདི་ལྟ་བུའི་ཀྱང་དཀའ་དཔྱད་འབད་བརྩོན་གྱི་སྒོ་ནས་་་
སློབ་གཉེར་ལ་ག ཙིགས་ཆེན་འདི་འདྲ་གནང་ན། རང་རེ་་་་
ཕལ་པ་རྣམས་ཀྱིས་ཅི་ཡང་མི་ཤེས་བཞིན་དུ་ད་རུང་མི་སློབ་
པ་འདི་ནི་ཕྱི་མར་དུད་འགྲོ་སྐྱེ་བའི་རྒྱུར་འགྱུར་བ་གོར་མ་་་་
ཆག་གོ །སྙམ་པའི་སྐུལ་མ་དང་མིག་དཔེར་བསྟན་པའི་ཕྱིར་
སོགས་དགོས་པ་དུ་མར་དགོངས་ཏེ། བྱང་ཆུབ་སེམས་དཔའ་
ནོར་བཟང་གིས་དགེ་བའི་བཤེས་གཉེན་བཙལ་བའི་ཚུལ་་་་་
དང་། འཕགས་པ་རྟག་ངུས་ཤེས་རབ་ཀྱི་ཕ་རོལ་ཕྱིན་པ་་་་་
འཚོལ་བའི་ཚུལ་བཞིན། དགོན་གྱི་བླ་གྲྭ་ཉེ་འབྲེལ་འགའ་་་་
ཞིག་གིས་བཤོལ་བཏབ་ཀྱང་མ་ཐེབས་པར། དཀའ་བ་ཁྱད་་
དུ་བསད། ངལ་བ་དང་དུ་བླངས་ཏེ་ཕྱོགས་ཀུན་ཏུ་བྱོན་ནས།
ཡོན་ཏན་སྣ་རེ་ཙམ་ཡོད་པ་ཡན་ཆད་ཀུན་ལ་བསྟེན་ཅིང་།
ཐོས་པ་རྒྱ་མཚོ་ལྟ་བུ་བསགས་པ་སྤྱི་དང་། ཁྱད་པར་དུའང་
མཉམ་མེད་དྭགས་པོ་བཀའ་བརྒྱུད་ཡོངས་ཀྱི་གཙུག་རྒྱན་་་་
འབྲི་གུང་སྐྱབས་མགོན་རིན་པོ་ཆེ་དང༌། ཚེ་གཅིག་སྒྲུབ་ལ་་་
གཞོལ་བའི་རྣལ་འབྱོར་པ་གཡང་དགའ་ཡིད་བཞིན་ནོར་བུ་
དང་། སྙིགས་དུས་རྒྱལ་བསྟན་གསལ་བའི་སྒྲོན་མེ། ལྔ་རིག་སྨྲ་
98



གྲུབ་དབང་སྒྲུབ་བརྒྱུད་པའི་རྣམ་ཐར།
བའི་པཎ་ཌི་ཏ། ངེས་པ་དོན་གྱི་རྣལ་འབྱོར་པ། མཁན་རིན་་
པོ་ཆེ་པདྨ་ཚེ་དབང་ལྷུན་གྲུབ་དང་། སྙན་པའི་གྲགས་པ་་་་་
ཕྱོགས་ཀྱི་བུ་མོའི་རྣ་བའི་རྒྱན་དུ་གྱུར་པ་མཁན་རིན་པོ་ཆེ་་་་
འཇིགས་མེད་ཕུན་ཚོགས་འབྱུང་ནས། མཁན་ཆེན་ཆོས་་་་
དབྱིངས་ཁྱབ་གདལ་རིན་པོ་ཆེ་དང་། ཨ་འཛམ་འབྲུག་སྤྲུལ་
རིན་པོ་ཆེ་སོགས་གསར་རྙིང་རིས་སུ་མ་ཆད་པའི་མཁས་གྲུབ་
མང་པོའི་ཞབས་ཀྱི་པདྨོར་བསྟེན་ཅིང་། སུམ་རྟགས་དག་་་་
གསུམ་ཡན་ཆད་ནས། རྒྱུད་རྒྱལ་གསང་བ་སྙིང་པོའི་མན་་་་་
ཆད་མདོ་སྔགས་གཞུང་ལུགས་རྒྱ་མཚོ་ལྟ་བུ་ལ་སྦྱངས་པ་་་་་
མཐར་ཕྱིན་མཛད་དང་མཛད་མུས་ཡིན་ལ། (གསན་ཡིག་་་་
ཞིབ་ཕྲ་ལོགས་སུ་བཀོད་པ་ལས་འདིར་མ་བྲིས་སོ། )དེ་དང་
མཉམ་དུ་རབ་འབྱམས་རྒྱུད་སྡེ་རྒྱ་མཚོའི་དབང་ལུང་མན་་་་་
ངག་དང་བཅས་པ་ཐམས་ཅད། བརྒྱུད་པ་གསེར་གྱི་ཉག་་་་་
ཐག་ལ། དམ་སེལ་གཡའ་ཡིས་མ་གོས་པའི་ཁུངས་ཐུབ་ཚད་
ལྡན་གྱི་བླ་མ་རྣམས་ལས་མནོས་ཤིང་། དེ་དག་ཐམས་ཅད་་་་
ཀྱང་གོ་ལོ་དང་ཐོས་ལོ། ཞུས་ལོ་དང་ཐོབ་ལོ་ཙམ་དུ་མ་་་་་
བཞག་པ་ཕྱག་ལེན་དུ་བསྟར་ཞིང་། ཐུགས་ཉམས་སུ་བཞེས་



གྲུབ་དབང་སྒྲུབ་བརྒྱུད་པའི་རྣམ་ཐར།
པའི་ཚུལ་ནི། དུས་དང་རྣམ་པ་ཀུན་ཏུ། ཡང་ན་འཆད་ཉན་་
མཛད་པ། ཡང་ན་དཔེ་ཆ་གཟིགས་པ། ཡང་ན་བསྙེན་སྒྲུབ་་་
མཛད་པ་བཅས་ཀློག་སྤོང་གི་བྱ་བ་འབའ་ཞིག་མཛད་དེ་ཉིན་
མཚན་ཀུན་ཏུ་བག་ཡང་སོས་དལ་དུ་བཞུགས་པ་གཏན་ནས་
མི་མངའ་ཞིང་། ཡོན་བདག་གིས་ཕུལ་བའི་དད་ཟས་རྣམས་
དཀོན་མཆོག་ལ་མཆོད་པ་དང་། དགེ་འདུན་ལ་བསྙེན་་་་་
བཀུར་སོགས་ཆོས་ཕྱོགས་ཁོ་ནར་གཏོང་ཞིང་། ཁོང་རང་་་་་
ཉིད་ཀྱང་ཟས་གོས་ངན་ངོན་ཙམ་གྱིས་ཆོག་ཤེས་མཛད་པ་་་
ལས་རྒྱས་སྤྲོས་དང་ཆུད་ཟོས། ངོ་སྲུང་བཅས་ཀྱི་ཆེད་དུ་སྒོར་
ཟུར་ཙམ་ཡང་མི་གཏོང་བ་བཅས་ནི་དྲུང་ན་གནས་པ་དང་
ཆ་རྒྱུས་ཡོད་པ་ཀུན་གྱིས་གསལ་བ་ལགས་སོ། དེ་བཞིན་དུ།།
དགོན་པ་ལའང་འདུལ་བ་གཞི་གསུམ་གྱི་ཕྱག་ལེན་ལ་ནན་་་
ཏན་དང་དོ་གལ་ཆེན་པོར་མཛད་དེ། ཟླ་བ་ཡར་ངོས་དང་་་་
མར་ངོས་ཀྱི་གསོ་སྦྱོང་དང་། དབྱར་གནས་དང་། དགག་དབྱེ་
བཅས་འདུལ་བའི་གཞུང་དང་ལས་ཆོག་བརྒྱ་རྩ་ལས་ཇི་ལྟར་
འབྱུང་བ་བཞིན་རྒྱུན་འཛུགས་གནང་བ་དང་།
སློབ་དཔོན་དབྱིག་གཉེན་གྱིས།
100



གྲུབ་དབང་སྒྲུབ་བརྒྱུད་པའི་རྣམ་ཐར།
སྟོན་པའི་བསྟན་པ་རྣམ་གཉིས་ཏེ། །
ལུང་དང་རྟོགས་པའི་བདག་ཉིད་ཅན། །
དེ་འཛིན་བྱེད་པ་སྨྲ་བྱེད་དང་། །
སྒྲུབ་པ་བྱེད་པ་ཁོ་ནའོ། །
ཞེས་གསུངས་པ་བཞིན། ཕན་བདེ་མ་ལུས་པའི་འབྱུང་་་
གནས་རྒྱལ་བའི་བསྟན་པ་རིན་པོ་ཆེ་ནི་ལུང་དང་རྟོགས་པའི་
བདག་ཉིད་ཅན་ཡིན་ལ། དེ་འཛིན་པར་བྱེད་པའི་ཚུལ་ལམ་
ཐབས་མཆོག་ཏུ་གྱུར་པ་ནི་བཤད་པ་དང་སྒྲུབ་པའི་འཁོར་ལོ་
གཉིས་ཁོ་ནར་ངེས་པར་དགོངས་ཏེ། རང་དགོན་ལ། རབ་་་་
བྱུང་བཅུ་བདུན་པའི་ཤིང་ཕོ་ཁྱི་ཡི་ལོར་( ༡༩༩༤)རྒྱལ་བ་་
ལྷ་བབས་པའི་དུས་ཆེན་གྱི་ཉིན། མཁན་ཆེན་པདྨ་ཚེ་དབང་
ལྷུན་འགྲུབ་གདན་དྲངས་ཏེ། བཀྲ་ཤིས་པའི་གསོ་སྦྱོང་གིས་་
དབུ་བརྩམས་ནས་བཤད་གྲྭ་ཐོག་མར་བཙུགས། དེའི་དུས་་་
དགོན་པའི་ལས་འཛིན་པ་འགའ་རེས་གྲྭ་བ་མང་ཆེ་ཤོས་་་་་
ཚོགས་ཆེན་དུ་བཞག་ནས། བཤད་གྲྭ་ལ་གྲྭ་བ་ཉུང་ཉུང་ཞིག་
འཇོག་རྒྱུའི་ཐུགས་འདུན་ཡོད་ཀྱང་། མཆོག་སྤྲུལ་རིན་པོ་་་་
ཆེས་གཏན་ནས་ཞལ་བཞེས་མ་མཛད་པ། དགོན་པའི་འགྲིག་
101



གྲུབ་དབང་སྒྲུབ་བརྒྱུད་པའི་རྣམ་ཐར།
འདོན་མཐར་ཕྱིན་པའི་གྲྭ་བ་ཡོངས་རྫོགས་བཤད་གྲྭར་་་་་་་
ཞུགས་སུ་འཇུག་རྒྱུའི་བཀའ་ནན་བསྩལ་ཅིང་འགྲིག་ལམ་་་་
ནན་མོར་མཛད། དུས་མཚུངས་སུ་རྣམ་དཔྱོད་བློ་རིག་གསལ་
བའི་གྲྭ་གཞོན་འགའ་གདམས་ནས་ཕྱོགས་ཕྱོགས་སུ་སློབ་་་
གཉེར་བྱེད་དུ་བཏང་། དེ་བཞིན་དུ་མདོ་ཁམས་ས་ཡི་ཐིག་་་་
ལེར་ཆགས་པའི་དཔལ་ལྡན་འབྲི་གུང་བཀའ་བརྒྱུད་ཀྱི་རིང་
ལུགས་འཛིན་པའི་དགོན་ཁག་དྲུག་ལ། ཕྱག་ཆེན་ལྔ་ལྡན་་་་་
དང་། ནཱ་རོ་ཆོས་དྲུག་ཟུང་དུ་འབྲེལ་བའི་སྒྲུབ་གྲྭ་གསར་་་་་
འཛུགས་ཀྱི་བདག་རྐྱེན་གནང་ཞིང༌། སྒྲུབ་དཔོན་བསྐོ་་་་
མངགས་དང་། དབང་ལུང་གནང་ནས། དུས་རྒྱུན་དུ་སྒྲུབ་་་
ཁང་གི་འདོན་ཆོག ཐོ་རངས་ལྡང་བའི་རྣལ་འབྱོར་ནས།
ནུབ་མོ་ཉལ་བའི་རྣལ་འབྱོར་བར་ཐུན་མཚམས་ཆོས་སྤྱོད་ཀྱི་
རིམ་པ་དང་བཅས་པ་སྐུ་དངོས་ཀྱིས་ཆོག་བསྒྲིགས་མཛད་དེ་
པར་དུ་བསྐྲུན་པ་དང་། དེ་མིན་དགོན་ཁག་རྣམས་ལའང་་་་
བཤད་སྒྲུབ་ཀྱི་བསྟན་པ་འཛུགས་རྒྱུའི་སྐུལ་མ་ཡང་ཡང་་་་་་
གནང་བར་བརྟེན། དགོན་ཁག་འགའ་ལ། རང་དགོན་ནས་་
མཁན་པོ་བསྐོ་མངགས་མཛད། མདོར་ན། སྐུ་རབས་བརྒྱད་་
102



གྲུབ་དབང་སྒྲུབ་བརྒྱུད་པའི་རྣམ་ཐར།
པའི་དུས། འབྲི་གུང་གཏེར་ཆེན་མངའ་བདག་རིག་འཛིན་་་་
འོད་གསལ་རྡོ་རྗེས་ལུང་བསྟན། ཞབས་བརྟན་གྱི་ཚུལ་དུ་་་་
གནང་བའི་ནང་དུ། །
ཆོས་ཀྱི་རྒྱལ་མཚན་སྲིད་པ་གསུམ་དུ་བསྒྲེངས། །
ལུང་དང་རྟོག་པའི་ཉི་མས་ཕྱོགས་བརྒྱར་ཁྱབ། །
ཅེས་དང་།
འཕཊ་པའི་དགེ་འདུན་འབུམ་ཕྲག་ཚོགས་པའི་དབུས། །
བཤད་སྒྲུབ་ཆོས་ཀྱིས་ས་སྟེང་འགེངས་ནུས་པ། །
ཞེས་པ་ལ་སོགས་པའི་ལུང་དོན་དང་མཐུན་པར་མདོ་་་
ཁམས་ས་ཡི་ཐིག་ལེ། གསེར་ལྡན་འཛིན་མའི་ཁྱོན་འདི་་་་་
རྒྱལ་བསྟན་གཞི་བཞེངས་སུ་བསླངས་བའི་ཕྲིན་ལས་རླབས་་
པོ་ཆེ་ལ་བརྟེན་ནས་བསྟན་པའི་རྫོགས་ལྡན་གསར་པ་ཤར་་་
བའི་བྱེད་པོ་གཅིག་པུར་གྱུར་པ་གོང་ཉིད་དགུང་གྲངས་ཉེར་
དྲུག་ཏུ་ཕེབས་ནས་བཞུགས་ཤིང་། སླད་མར་ཡང་། བདེ་ལྡན་
ཞིང་གི་མགོན་པོ་བཅོམ་ལྡན་ཚེ་དཔག་མེད་པའི་ངོ་བོར་་་་་
བཞུགས་ཤིང་། སྐུ་གསུང་ཐུགས་ཡོན་ཏན་ཕྲིན་ལས་མི་ཟད་
པ་རྒྱན་གྱི་འཁོར་ལོ་རྟག་ཁྱབ་ལྷུན་གྲུབ་ཏུ། འཚོ་ཞིང་གཞེས་
103



གྲུབ་དབང་སྒྲུབ་བརྒྱུད་པའི་རྣམ་ཐར།
པར་གསོལ་བ་སྙིང་ཐག་པ་ནས་འདེབས་པ་ལགས་སོ། ཞེས་
སྒྲུབ་བརྒྱུད་དཔའ་བོ་སྟག་ཤམ་ཅན་སྐུ་རབས་དགུ་བ། སྐྱེ་སྔ་
ཆོས་ཀྱི་ཉི་མའི་སྐུ་ཚེའི་སྟོད་ཀྱི་རྣམ་པར་ཐར་པ་མདོ་ཙམ་་་་
ཞིག་ལས་མ་སྨྲོས་པ་ནི། རིན་པོ་ཆེ་ཉིད་ཀྱིས་ངའི་ལོ་རྒྱུས་ཀྱི་
སྐོར་འབྲི་མི་དགོས་ཞེས་ཡང་ཡང་གསུངས་པས། ཕྲ་ཞིབ་ཏུ་
འབྲི་མ་སྤོབས་ཀྱང་།
ཨོ་རྒྱན་ཆེན་པོས།
འཁོར་བའི་ཆོས་ཀུན་མ་དག་རྟེན་འབྲེལ་ཏེ། །
མྱ་ངན་འདས་པའང་དག་པའི་རྟེན་འབྱུང་ཙམ། །
དེ་ཕྱིར་ལམ་གྱི་སྣང་བ་ཐམས་ཅད་ཀུན། ། །
རྒྱུ་རྐྱེན་རྟེན་འབྲེལ་ལེགས་པའི་ཕྱོགས་སུ་སྒྲིགས། །
ཞེས་གསུངས་པ་བཞིན། འདིར་སྐུ་རབས་བརྒྱད་པ་ཉིད་
སྐུ་གཤེགས་སོ་ཞེས་མཇུག་སྡུད་འབྲེལ་མཐུད་ཀྱི་མཚམས་་་
སྦྱོར་ཙམ་ཡང་མེད་པར་བྱས་ན་མི་རུང་བས་སླད་མར་བསྟན་
འགྲོར་སྨན་པའི་མཛད་ཕྲིན་གངྒཱའི་རྒྱུན་བཞིན་བར་མ་ཆད་
པར་འབྱུང་པའི་རྟེན་འབྲེལ་གྱི་ཆེད་དུ་ས་བོན་ཙམ་ཞིག་བྲིས་
པ་ཡིན་ནོ། །
104



གྲུབ་དབང་སྒྲུབ་བརྒྱུད་པའི་རྣམ་ཐར།
ཨོཾ་སྭཱ་སྟི།
འདི་ཕྱི་ལེགས་ཚོགས་མ་ལུས་འབྱུང་བའི་གནས། །
གནས་སྐབས་མཐར་ཐུག་ཕན་བདེ་སྒྲུབ་པའི་གཞི། །
གཞི་ཡི་གནས་ལུགས་རང་ངོ་འཕྲོད་པའི་ཐབས། །
ཐབས་མཁས་ཐུགས་རྗེ་ལྡན་པའི་བླ་མ་རྗེ། །
ཁྱབ་བདག་དཔལ་ལྡན་བླ་མ་དམ་པ་ཡི། །
སྐུ་ནི་དགེ་འདུན་གསུང་ནི་དམ་པའི་ཆོས། །
ཐུགས་ནི་སངས་རྒྱས་ཀུན་དང་དབྱེར་མེད་པས། ། །
དཀོན་མཆོག་ཀུན་འདུས་ངོ་བོར་རྒྱལ་བས་གསུང་། །
དེ་ཕྱིར་དུས་གསུམ་སངས་རྒྱས་མཆོད་པ་བས། །
བླ་མའི་བ་སྤུ་ཙམ་ཞིག་མཆོད་པ་འཕགས། །
ལྷ་སྐུ་འབུམ་ཕྲག་བསྒོམ་པའི་ཏིང་འཛིན་ལས། །
བླ་མ་སྐད་ཅིག་དྲན་པ་མཆོག་ཡིན་གསུངས། །
བསྙེན་སྒྲུབ་བཟླས་བརྗོད་ས་ཡ་བྱས་པ་བས། །
བླ་མའི་རྣལ་འབྱོར་ལན་གཅིག་བརྗོད་པ་མཆོག །
རུས་བུ་གདུང་ཐལ་སྐུ་བལ་འཆང་བས་ཀྱང་། །
མཚམས་མེད་ལྔ་ཡི་སྡིག་པ་བྱང་བར་གསུངས། །
105



གྲུབ་དབང་སྒྲུབ་བརྒྱུད་པའི་རྣམ་ཐར།
དེ་ཕྱིར་རྣམ་ཐར་མ་དྲོས་ཀླུང་ཆེན་ལས། །
ཆུ་ཐིག་ཙམ་ཞིག་བརྗོད་པའི་དགེ་བ་འདིས། །
ཐ་མལ་གྱུར་པའི་སོ་སྐྱེ་དམན་པ་བདག །
བསོད་ནམས་མི་ཆུང་སྐལ་བ་བཟང་སྙམ་བགྱིད། །
བདག་ནི་ཐོག་མེད་དུས་ནས་ད་ལྟའི་བར། །
ལུས་ངག་ཡིད་ཀྱི་འདུ་བྱེད་སྣ་ཚོགས་པ། །
ལུས་ཀྱི་བ་སྤུའི་གྲངས་ལས་ཆེས་བརྒལ་ཡང་། །
ད་རེས་ཁོ་ནར་འབད་པ་དོན་ཡོད་སྙམ། །
བདག་ཅག་སྟོན་པ་ཤཀྱའི་རྒྱལ་པོས་ཀྱང་། །
སྔོན་ཚེ་དེ་བཞིན་གཤེགས་པ་སྐར་རྒྱལ་ལ། །
ཚིགས་སུ་བཅད་པ་གཅིག་གིས་བསྟོད་མཛད་པས། །
བསྐལ་བ་བཞི་ཁྲིའི་ཚོགས་ཆེན་ཟླུམ་པར་གསུངས། །
(ཨོ་རྒྱན་བཀའ་ཐང་ལས）
གུ་རུའི་རྣམ་ཐར་རྒྱས་བསྡུས་གང་འཐད་པ། །
མཐོང་ཐོས་མོས་གུས་ཚད་མེད་བྱ་བར་གཅེས། །
འདི་ལ་དད་མོས་བསྟན་པའི་མཐའ་རྒྱས་འཛིན། །
བླ་མེད་བྱང་ཆུབ་སངས་རྒྱས་ཐེ་ཚོམ་མེད། །
106



གྲུབ་དབང་སྒྲུབ་བརྒྱུད་པའི་རྣམ་ཐར།
ཅེས་དང་། (བཀའ་བསྡུས་ལས)
སྙིགས་མའི་སེམས་ཅན་ཚེ་ཐུང་ནད་མང་ལ། །
གཟའ་དང་ཀླུ་དང་རྒྱལ་པོ་མ་ཡམས་ཀྱིས། །
སྲོག་སོགས་བླངས་ཤིང་བར་དུ་གཅོད་བའི་དུས། །
གཡེང་བའི་དབང་སོང་ལྷ་ཡི་རྒྱབ་བརྟེན་ཡལ། །
རྣམ་ཐར་འདི་ལ་ཡི་དམ་བྱས་གྱུར་ནས། །
བརྒྱ་ཚར་སྟོང་གི་བསྙེན་པ་འཁྱོལ་བ་ན། །
ནག་ཕྱོགས་ཕམ་ཞིང་དཀར་ཕྱོགས་རྒྱལ་བར་འགྱུར། །
ཞེས་སོགས་མདོ་རྒྱུད་ཀུན་ལས་རྒྱ་ཆེར་གསུང་། །
དེ་ཕྱིར་རྣམ་ཐར་འདི་ཉིད་འབྲི་བ་དང་། །
ཀློག་དང་ཉན་དང་རྗེས་སུ་ཡི་རང་གི། །
ཐལ་མོ་ཡ་གཅིག་སྦྱར་བ་ཙམ་གྱིས་ཀྱང་། །
བསོད་ནམས་ཆེན་པོ་ཐོབ་པ་གདོན་མི་ཟ། །
དམ་པའི་སྐུལ་མ་དབྱར་རྔའི་སྒྲ་བོ་ཆེས། །
བདག་བློ་མདངས་མཐའི་བུ་མོ་གཉིད་སད་དེ། །
རྣམ་ཐར་བསྟོད་པའི་གྲེ་འགྱུར་སྒྲོག་བཞིན་དུ། ། །
དགའ་བའི་སྒྲོ་གུར་ཕུབ་སྟེ་གར་བསྒྱུར་རོ། །
107



གྲུབ་དབང་སྒྲུབ་བརྒྱུད་པའི་རྣམ་ཐར།
འདི་ལྟར་ལྷག་བསམ་འོ་མའི་ཆུ་གཏེར་ལས། །
ལེགས་འཁྲུངས་རྟོགས་བརྗོད་དབང་གི་རྒྱལ་པོ་ནི། །
བསྟན་པའི་རྫོགས་ལྡན་ཡང་བསྐྱར་དར་བ་ཡི། །
དགའ་སྟོན་ལེགས་སྐྱེས་རྟེན་དུ་འབུལ་ལགས་སོ། །
འདི་ལ་སྒྲོ་འདོགས་ལྷག་སྐྱོན་མེད་ངེས་ཀྱང་། །
ཆད་དང་དམན་པའི་སྐྱོན་དུ་གྱུར་པ་རྣམས། །
བླ་མ་ལྷ་དང་མཁའ་འགྲོ་ཆོས་སྲུང་དང་། །
གཟུར་གནས་མཁས་པའི་ཚོགས་ལ་སྙིང་ནས་བཤགས། །
འདིར་འབད་དགེ་བ་རབ་དཀར་རྡུལ་བྲལ་གང་ཡིན་དེས།།
ངེས་དོན་སྙིང་པོའི་བསྟན་པ་ཕྱོཊ་མཐར་ཀུན་ཁྱབ་ཅིང་།།
དེ་འཛིན་སྐྱེས་བུའི་སྐུ་ཚེ་ཞབས་པད་རྟག་བརྟན་ནས། །
ཐུགས་བཞེད་མཐའ་དག་འབད་མེད་ལྷུན་གྱིས་འགྲུབ་་་་
པར་ཤོག །
ཡུལ་ཕྱོཊ་འདི་དང་ཡངས་པའི་རྒྱལ་ཁམས་ཐམས་ཅད་དུ།།
ནད་མུག་མཚོན་སོགས་སྙིགས་དུས་རྒུད་པ་ཀུན་ཞི་ནས། །
རྫོགས་ལྡན་དུས་བཟང་ཉི་མ་འབུམ་ཕྲག་འཆར་བ་ཡི། །
འདྲེན་པའི་བྱེད་པོ་ཁྱུང་སྔོན་སྐྱེས་སུ་འདི་འགྱུར་ཤོག །
108



གྲུབ་དབང་སྒྲུབ་བརྒྱུད་པའི་རྣམ་ཐར།
བདག་ལ་བཟང་ངན་འབྲེལ་བ་ཐོབ་ཚད་གཙོར་བྱས་པའི།།
ཕ་མར་གྱུར་པའི་རྒྱུད་དྲུག་འཁོར་བའི་སེམས་ཅན་རྣམས།།
བདེ་བའི་རྟེན་ནས་བདེ་བའི་ལམ་བཟང་རབ་ཞུགས་ཏེ། །
གཏན་བདེ་ཐར་པའི་གོ་འཕང་མཆོག་ལ་འགོད་པར་ཤོག །
བདག་ཀྱང་འདི་ནས་སྐྱེ་དང་ཚེ་རབས་ཐམས་ཅད་དུ། །
རིགས་ཀྱི་བདག་པོ་བླ་མ་མཆོག་དང་མི་འབྲལ་ཞིང་། །
དམ་ཆོས་བདུད་རྩིའི་ཟས་ཀྱིས་ལུང་རྟོཊ་ལུས་བརྟས་ནས།།
རྒྱལ་བསྟན་གསལ་བའི་སྒྲོན་མེ་ཉིད་དུ་འགྱུར་བར་ཤོག །
ཁྱོད་ཉིད་ནམ་ཞིག་བྱང་ཆུབ་ཤིང་དྲུང་གཤེཊ་མཛད་ཚེ།།
བདག་ཀྱང་འཁོར་གྱི་ཐོག་མ་ཉིད་དུ་སྐྱེས་ནས་ཀྱང་། །
བསོད་ནམས་བརྒྱ་ཡིས་མཚན་པའི་ཕྱག་གཡས་མགོར་་་་
བཞག་སྟེ། །
བྱང་ཆུབ་མཆོག་ཏུ་ལུང་བསྟན་དབུཊ་དབྱུང་ཐོབ་པར་ཤོག།
དེ་ལྟར་གྲུབ་པའི་དབང་ཕྱུག་སྒྲུབ་བརྒྱུད་དཔའ་བོ་སྟག་
ཤམ་རྡོ་རྗེ་སྐུ་རབས་རིམ་བྱོན་གྱི་རྣམ་པར་ཐར་པ། རྫོགས་་་
ལྡན་གསར་པའི་དགའ་སྟོན་ཞེས་བྱ་བ་འདི་ནི། མཁན་་་་་་
དཀོན་མཆོག་རང་གྲོལ་ལགས་ཀྱིས་ནན་ཏན་ཆེན་པོའི་ཡང་
109



གྲུབ་དབང་སྒྲུབ་བརྒྱུད་པའི་རྣམ་ཐར།
ཡང་བསྐུལ་བར་ལྡོག་མ་ནུས་པར། སྐུ་རབས་གོང་མ་རྣམས་
ཀྱི་རྣམ་ཐར་ཆེན་མོ་དང་། སྒྲུབ་བརྒྱུད་ཐུབ་བསྟན་ཆོས་་་་་་
འཕེལ་གླིང་གི་བྱུང་བ་བརྗོད་པ་དང༌། བདག་གི་ཡོངས་་་་་་
འཛིན་རིན་པོ་ཆེ།༧ མཁན་ཐུབ་བསྟན་འོད་ཟེར་གྱིས་མཛད་
པའི་ཡིག་བརྒྱའི་དུང་འཁོར་ཁམས་གསུམ་འཁོར་བ་དོང་་་་་
སྤྲུག་གི་དཀར་ཆག་ཆེན་མོ་སོགས་དང་བསྟུན་ཏེ། དོན་གྱི་ཆ་
ལ་སྒྲོ་བཏགས་དང་འཁྱོག་བརྗོད་མ་བྱས་ལ། ཚིག་གི་ཆ་ལ་་་
སྙན་ངག་དང་མངོན་བརྗོད་སོགས་ཀྱིས་མཛེས་ཆོས་མ་བྱས་
པར། ད་ལྟ་དང་ཕྱིས་འབྱུང་གི་དད་ལྡན་རྣམས་ལ་ཕན་ཐོག་
པའི་ཆེད་དུ། མདོར་བསྡུས་ཤིང་གོ་བདེ་བ་གཙོ་བོར་བྱས་ཏེ།
རབ་བྱུང་བཅུ་བདུན་པའི་ས་མོ་ཡོས་ཀྱི་ལོ། མཉམ་མེད་ཐུབ་
པའི་དབང་པོས་བཀའ་དང་པོ་བདེན་བཞིའི་ཆོས་འཁོར་་་་
བསྐོར་བའི་དུས་ཆེན་གྱི་སྔ་ཉིན་ཏེ། ཟླ་བ་དྲུག་པའི་དཀར་་་
ཕྱོགས་ཀྱི་རྒྱལ་བ་དང་པོ། རེས་གཟའ་ལྷ་ཡི་བླ་མ་རྒྱུ་སྐར་་་་
རྒྱལ་དང་རྩེན་པའི་དུས་ཚེས་དགེ་བའི་ཉིན། འགྲུ་རྒྱལ་སྐྱུ་་་
རའི་གདུང་རྒྱུད་དུ་སྐྱེས་ཤིང་། ངེས་དོན་སྙིང་པོའི་བསྟན་པ་
དང་མཇལ་བ་མ་ཟད། ཆུང་ངུའི་དུས་ནས་མཁས་གྲུབ་་་་་
110



གྲུབ་དབང་སྒྲུབ་བརྒྱུད་པའི་རྣམ་ཐར།།
གཉིས་ལྡན་གྱི་དམ་པ་མང་པོས་རྗེས་སུ་གཟུང་བ་དང་། རིས་
སུ་མ་ཆད་པའི་གཞུང་ལུགས་རྒྱ་མཚོ་ལྟ་བུ་ལ་ཐོས་བསམ་་་་
ཅུང་ཟད་བྱེད་པའི་སྐལ་བཟང་ཐོབ་ཀྱང་། དེང་ནི་ཆོས་མེད་
ཆོས་འགལ་དུ་གྱུར་པ། གླང་རྒན་བཞིན་དུ་ཉལ་བའི་འདོ་་་་
མེད། སྐྱུ་རའི་བསམ་གཏན་རྣམ་རྒྱལ་གྱིས་བྲིས་པའི་དགེ་་་
བས་རྒྱལ་བསྟན་ཡང་དར་ལ་བྱ་བ་བྱེད་ནུས་པར་ཤོག་ཅིག །
དགེའོ། །
111



གྲུབ་དབང་སྒྲུབ་བརྒྱུད་པའི་རྣམ་ཐར།
ཟུར་བཀོད།
༈ སྒ་སྒྲུབ་བརྒྱུད་ཐུབ་བསྟན་ཆོས་འཕེལ་གླིང་གི་་་་་
མཚམས་སྦྱོར་རགས་བསྡུས། །
དེ་ཡང་སྒ་སྒྲུབ་བརྒྱུད་ཐུབ་བསྟན་ཆོས་འཕེལ་གླིང་ནི། དོན་
བརྒྱུད་སྙིང་པོ་དཔལ་ལྡན་འབྲི་གུང་བཀའ་བརྒྱུད་ཀྱི་རིང་་་་
ལུགས་འཛིན་པའི་དགོན་པ་ཞིག་ཡིན། དགོན་པ་འདི་རབ་་
བྱུང་བཅུ་གཅིག་པའི་ས་ཕོ་སྤྲེལ་གྱི(༡༦༦༨)ལོར། ༧ གྲུབ་་
པའི་དབང་ཕྱུག་སྒྲུབ་བརྒྱུད་ཆོས་ཀྱི་ཉི་མ་དཔའ་བོ་སྟག་ཤམ་
རྡོ་རྗེས་ཐོག་མར་ཕྱག་བཏབ་ནས། ད་བར་མི་ལོ་སུམ་བརྒྱ་་་
སུམ་ཅུ་ལྷག་སོང་ཡོད། དགོན་པ་འདིར་འབྲི་གུང་སྐྱབས་་་་
མགོན་རིན་པོ་ཆེ་གདན་རབས་རིམ་བྱོན་དང་། རིས་མེད་ཀྱི་
སྐྱེས་ཆེན་དམ་པ་མང་པོས་ཆིབ་ཀྱི་ཁ་ལོ་བསྒྱུར། ཞབས་ཀྱི་་་
པདྨོ་བཀོད། རྡོ་རྗེའི་ལུང་གིས་བསྔགས། ཕྱག་གིས་མེ་ཏོག་་་་
འཐོར་ཞིང་བྱིན་གྱིས་བརླབས་པའི་གདན་ས་བྱིན་རླབས་་་་
ཅན་ཞིག་ཡིན། དགོན་པ་འདི་ཉིད་ཀྱི་བསྟན་པའི་བདག་པོ་
སྤྲུལ་སྐུ་རིན་པོ་ཆེ་རྣམ་པ་གཉིས་ཡོད། སྤྲུལ་སྐུ་ཁྲི་འཛིན་དང་
112



གྲུབ་དབང་སྒྲུབ་བརྒྱུད་པའི་རྣམ་ཐར།
པོ་ནི། ༧ སྒྲུབ་བརྒྱུད་ཆོས་ཀྱི་ཉི་མ་ཡིན། འདི་པ་ནི་གྲུབ་ཐོབ་
ཟམ་མ་ཆད་པར་སྐུ་ཕྲེང་རིམ་པ་བྱོན་པ་ལས་ད་ལྟ་སྐྱེ་སྔ་རིན་
པོ་ཆེ་དཀོན་མཆོག་བསྟན་འཛིན་ཕྲིན་ལས་རྒྱ་མཚོ་དཔལ་་་་
བཟང་པོ་ནི་སྐུ་རབས་དགུ་པ་ཡིན། སྤྲུལ་སྐུ་ཁྲི་འཛིན་གཉིས་
པ་ནི། ༧ སྒྲུབ་བརྒྱུད་ནོར་ལི་རིན་པོ་ཆེ་ཡིན། འདི་པའི་སྐུ་་་
ཕྲེང་ལྔ་བ་དཀོན་མཆོག་བསྟན་འཛིན་ཕྲིན་ལས་རྣམ་རྒྱལ་་་་
རིན་པོ་ཆེ་ནི། ད་ལྟ་རྒྱ་གར་གྱི་འབྲི་གུང་བྱང་ཆུབ་གླིང་དུ་་་་
བཞུགས་ཡོད། གཞན་ཡང་བླ་མཆན་རྡོ་རྗེ་འཆང་ཞུ་བ་དེ་་་་
ཉིད་ཀྱི་སྐུ་ཕྲེང་གསུམ་པ་བླ་མཆན་རྡོ་རྗེ་འཛིན་པ་སྐུ་་་་་་་
གཤེགས་སོང་བའི་ཡང་སྲིད་ད་དུང་ངོས་འཛིན་རྩད་གཅོད་
ཐུབ་མེད། གཞན་ཡང་སྔར་དགོན་པ་འདིར་མདོ་ཁམས་་་་་
ཕྱོགས་ཀྱི་མི་ལ་གཉིས་པར་གྲགས་པའི་རྟོགས་ལྡན་ལས་རབ་
རིན་པོ་ཆེ་དང༌། བླ་མ་ཕུར་པ་བསམ་གཏན། མཁན་པོ་ལྷ་་་
རྒྱལ་དང་། མཁན་པོ་ཚེ་དབང་བསྟན་འཛིན། མཁན་རིན་པོ་
ཆེ་བསྟན་པ་རྣམ་རྒྱལ། མཁན་ཆེན་ཐུབ་བསྟན་འོད་ཟེར་་་་་
སོགས་འདུལ་བ་འཛིན་པའི་དགེ་སློང་། ལྔ་རིག་སྨྲ་བའི་་་་་
མཁས་པ། གྲུབ་པ་ཐོབ་པའི་རྣལ་འབྱོར་མང་པོ་བར་མ་ཆད་
113



གྲུབ་དབང་སྒྲུབ་བརྒྱུད་པའི་རྣམ་ཐར།
པར་བྱོན་ཡོད་པ་རེད། ད་ལྟ་དགོན་པ་འདིར་བཞུགས་པའི་
བླ་སྤྲུལ་ནི། ༡ གྲུབ་དབང་སྒྲུབ་བརྒྱུད་རིན་པོ་ཆེ་སྐུ་རབས་་་
དགུ་པ་ ༧ དཀོན་མཆོག་བསྟན་འཛིན་སྐྱེ་སྔ་ཆོས་ཀྱི་ཉི་མ་་་
ཕྲིན་ལས་རྒྱ་མཚོ་དཔལ་བཟང་པོ་མཆོག་ནི་བཤད་སྒྲུབ་ཟུང་
འབྲེལ་གྱི་སྒོ་ནས་རྒྱལ་བའི་བསྟན་པ་རིན་པོ་ཆེ་གཞི་བཞེངས་
སུ་སློང་བའི་བྱེད་པོར་གཅིག་པུར་གྱུར་པ་ཉིད་དགུང་གྲངས་
ཉེར་བདུན་ལ་ཕེབས་ནས་བཞུགས་ཡོད། ༢ མཆོག་སྤྲུལ་་་་་
དཀོན་མཆོག་ཐུབ་བསྟན་བསྟན་པའི་བློ་གྲོས་རིན་པོ་ཆེ་ནི། །
དགོན་པའི་ཕྱི་ནང་གི་བྱ་བ་ཆེ་ཕྲ་ཡོངས་རྫོགས་ཀྱི་གཙོ་་་་་་་
འགན་ཐད་ཀར་བཞེས་ཏེ་བཞུགས་ཡོད། དགུང་གྲངས་ཉེར་
བདུན་ཡིན། ༣ མཆོག་སྤྲུལ་རིན་པོ་ཆེ་དཀོན་མཆོག་ཤེས་་་་
རབ་ཆོས་འཕེལ་ནི། སྔ་ནས་ད་བར་དགོན་པ་འདི་་་་་
བཞུགས་ཤིང་བླ་གྲྭ་ཡོངས་ལ་དབང་ལུང་མན་ངག་གནང་བ་
དང་ཆོ་ག་ཕྱག་ལེན་ཁྲིད་པ། གཙུག་ལག་ཁང་དང་སྐུ་གསུང་
ཐུགས་རྟེན་བཞེངས་པ་སོགས་བསྟན་དོན་རྒྱ་ཆེན་མཛད་དེ་
དགུང་གྲངས་བགྲེས་པོར་བཞུགས་ཡོད། ༤ བླ་མ་རིན་རྣམ་་
རིན་པོ་ཆེ་ནི། དགོན་འདིའི་ཡིག་བརྒྱའི་དུང་འཁོར་ཁམས་་
114



གྲུབ་དབང་སྒྲུབ་བརྒྱུད་པའི་རྣམ་ཐར།
གསུམ་འཁོར་བ་དོང་སྤྲུག་བསྐྱར་བཞེངས་མཛད་པ་དང་། །
ལོ་བཅུ་ཕྲག་ལྷག་གི་རིང་ལ་དགོན་པའི་བྱ་བ་ཡོངས་རྫོགས་་་
ཀྱི་གཙོ་འགན་བཞེས་པ་སོགས་མཛད་འཕྲིན་རྒྱ་ཆེན་་་་་་་་
བསྐྱངས་ཏེ་བགྲེས་པོར་བཞུགས་ཡོད། མིག་སྔར་དགོན་པ་་་
འདིར་དགེ་འདུན་པ་བཞི་བརྒྱར་ཉེ་བ་ཡོད་ཅིང་དེའི་ནང་་་་
ནས་དགོན་པའི་འགྲིག་འདོན་མཐར་ཕྱིན་པ་ཡོད་ཚད་སྒྲུབ་
གྲྭ་དང་བཤད་གྲྭར་ཞུགས་ཡོད་པ་དང་། དེ་མིན་གྲྭ་བཙུན་་་་
ཆུང་གྲས་ཡོངས་རྫོགས་ཡིག་གྲྭར་ཞུགས་ནས་ཡི་གེ་འབྲི་ཀློག་
དང༌། ཆོ་ག་ཆོས་སྤྱོད་སོགས་སློབ་བཞིན་པ་ཡིན། སྒྲུབ་གྲྭ་ལ།
ཕྱག་ཆེན་ལྔ་ལྡན་དང་ནཱ་རོ་ཆོས་དྲུག་ཟུང་དུ་འབྲེལ་བའི་་་་
སྒྲུབ་ཁང་དུ། སྐབས་དང་པོ་སྒྲུབ་གྲྭ་པ་རྣམས་པ་བརྒྱད་ཀྱིས་
ལོ་གསུམ་ཟླ་གསུམ་དུ་སྒྲུབ་པ་མཛད་དེ་མཐར་ཕྱིན་པ་དང་།
ད་ལྟ་སྐབས་གཉིས་པར་སྒྲུབ་གྲྭ་པ་རྣམ་པ་བཅུ་བཞུགས་ཡོད།
ད་དུང་གུ་རུ་དྲེག་པ་ཀུན་འདུལ་གྱི་སྒྲུབ་ཁང་དང་། ཨ་ཕྱི་་་
ཆོས་ཀྱི་སྒྲོལ་མའི་སྒྲུབ་ཁང་སྟེ་སྒྲུབ་ཁང་གཉིས་ལ་སྒྲུབ་བླ་་་་
མཚམས་པ་དང་བཅས་བཞུགས་ཡོད། བཤད་གྲྭ་ལ། བཤད་་་
གྲྭ་པ་ཉིས་བརྒྱ་སུམ་ཅུ་ལྷག་ཡོད། དེ་དག་གིས་སུམ་རྟགས་་་
115



གྲུབ་དབང་སྒྲུབ་བརྒྱུད་པའི་རྣམ་ཐར།
དག་གསུམ་སོགས་རིག་གནས་ཀྱི་སྐོར་དང་། ཐར་རྒྱན་དང་
སྤྱོད་འཇུག་སོགས་བློ་སྦྱོང་ལམ་རིམ་གྱི་སྐོར་དང་། དབུ་ཕར་
སོགས་གཞུང་ཆེན་གྱི་སྐོར་བཅས་སློབ་གཉེར་མཛད་བཞིན་་
ཡོད། དགོན་འདིས་རྒྱུན་པར་ཟླ་བ་ཡར་ངོ་མར་ངོའི་གསོ་་་
སྦྱོང་དང༌། དབྱར་གནས་བཅས་ཚོགས་པར་མ་ཟད། འབྲི་་་་
གུང་རང་ལུགས་ཀྱི་ཚོགས་སྒོ་དུས་མཆོད་ཆོ་ག་ཆོས་སྤྱོད་སྔར་
ལུགས་བཞིན་ལོ་རེར་ཉིན་གཅིག་མ་ཆག་པ་འཚོགས་བཞིན་
པ་བཅས་ཡིན། གཞན་ཡང་གཙུག་ལག་ཁང་དང་རྟེན་གསུམ་
མཆོད་ཆ་སོགས་ཀྱི་ཐད། ཆག་ཉམས་ཚབས་ཆེན་སོང་བའི་
རྐྱེན་གྱིས་ཉམས་གསོ་བྱེད་པ་ལ་དཀའ་ཁག་ཆེ་ནའང་།
དགོན་གྱི་བླ་གྲྭ་ཡོངས་རྫོགས་དང་། དད་ལྡན་སྦྱིན་བདག་་་་
རྣམས་ཀྱིས་མཐུན་རྐྱེན་ཡོད་རྒུ་སྦྱོར་བ་ལ་བརྟེན་གང་ལྕོགས་
ཅི་ནུས་ཀྱི་སྒོ་ནས་སླར་གསོ་བྱས་དང་བྱེད་བཞིན་པ་བཅས་
ཡིན་ལགས་སོ། །
116



附文
竹节土登曲培楞概况
竹节土登曲培楞是执持直贡噶举体系的一座名剎,创建
于公元1668年,最初为自在圣人竹节却吉尼玛勇士虎皮裙者
所建,迄今已有330多年的历史。历任直贡法王法嗣以及其
他各派的许多圣者到过本寺,
并为寺庙通传经教,开光加持,
因此是为一座无上福力的古剎。本寺之教主主要有两位仁波
切:第一位执座仁波切为竹节却吉尼玛,他世代为不断的得道
者,现金安仁波切更却旦增赤烈嘉措巴松保为第九世。第二
位执座为诺乐仁波切,现第五世更却旦增赤烈南嘉在印度直
贡菩提洲学习。还有一位上述两位仁波切的助理仁波切称拉
庆多杰琼第三世拉庆多杰增巴已圆寂,他的转世灵童目前未
找到。另外本寺曾经有过赞扬为西康第二米拉的圣者烈然仁
波切智者普巴桑德、堪布拉嘉、堪布才文旦增、堪布日巴南
嘉、堪布土登坞赛等持律的比丘,善言五明的贤者,获得殊胜
成就的瑜伽师等许许多多的智者相继驾临过本寺。
现本寺执座仁波切有:一、大圣者竹节仁波切第九世更却
旦增金安却吉尼玛赤烈嘉措巴松保至尊是唯一通过进修结合
的方式奠基弘扬大宝佛法的施事者,现行二十七岁。二、
更却
土登旦布洛周是现任寺管会主任并主持寺内外一切大小事务
的仁波切,现行二十七岁。三、更却西然却塔仁波切是往昔至
今居住于本寺的老仁波切,他为本寺所有仁波切及僧侣进行
117



灌顶、传经教、秘法,指导仪轨的轨范仪则,并在修复经堂、佛
像、佛经、佛塔中做出巨大贡献。四、热南仁波切为本寺修复
了百字明大经轮,并在几十年间担任寺管会主任,处理寺内外
一切大小事务,
是为最具功德的一位仁波切。目前本寺有肆
伯余僧侣,其中所有按规定圆满完成念诵议轨的僧侣都要参
加佛学院或修行院,其余小僧及未完成念诵议轨的僧侣要在
念诵班学习念诵议轨和轨范仪则。
修行院分为三部:第一部为中心部。以大手印五具和纳
若六法相结合的修行院内,第一届由八位行者经过三年二月
的修持已圆满完成,现第二届十位行者进行修持。第二部:是
莲花上师普化凶恶的修行堂。第三部:是直贡噶举的祖婆护
法修行堂。
佛学院分为三大系:一、基础系,主要学习《藏语语法三十
颂》、《音势论》、《正字学》等学科类。二、修心次第系:主要学
《大乘解脱庄严论》、《入菩萨行论》等修心次第类。三、理论
系:主要学习《中观论》、《般若波罗蜜多心经》等理论类。本寺
平时不只在上弦月和下弦月进行“长净仪轨”、每年一度的“夏
令安居仪轨”等法事,还有直贡自宗的一般法会、
定期法会及
仪轨法行按先例每年一日不断地进行法事。
另外,各个经堂与佛法、佛塔、法器等曾经遭到严重的破
坏,故此在修复的过程中遇到了资金等各个方面的很大困难,
但是寺院全体僧侣的努力与善德圆满之施主、居士、信士的大
力协助下正在逐步的完成修复。
118



A Brief Introduction to
Dupjud Tupdan Choepel Ling
Dupjud is a famous monastery of the Digong
Kajud Sect of Tibetan Buddhism. Great Saint
Dupjud Nyima built it in 1668. Since its construc-
tion, many saints, Incarante Lamas, and knowl-
edgeable people from other sects have visited here
and recited scriptures. It is a renowned and power-
ful monastery. The main religious teachrs are two
Incarnate Lamas. The first Incarante Lama was
Dupjud Choeji Nyima. He was a saint with an in-
carante lineage. The present Incarante Lama,
Kunchog Danzin Tinle Namjal Bashong, is the
Ninth Incarntaion. The Second Incarnation was
Norli Incarnate Lama. The present Fifth Incarnate
Lama, Kunchog Danzin Tinle, is studying in a
Digong Kajud Sect monastery in India.
Another Incarnate Lama named Lachen Dorje
Zinba, the third incarnation of Lachen Dorje
119



Chang, has died, but his incarnation has not been
recognized. Furthermore, many knoledgeable In-
carnate Lamas and lamas, such as Lerab, Pu-
basamdan, Laje, Tsewang Danzing, Danpa Nam-
jal, and Tupdan Wosai and numerous other wise
men have visited the monastery.
Prresently, the Incarnate Lamas who are liv-
ing in the monastery are: 1) the ninth great sage
Kuncho - Danzin Je - nga Choeji – Nyima Tinle -
Jatso Palzongpo, is the only executor who expands
Buddism through practice and study. He is 27
years old. 2) Kunchoe - Tupdan Danpu - Lodoe is
monastery manager. He is 27 years old. 3) Kun-
choe Shirab Choepel is an old Incarnate Lama lived
in the monastery. He oversees religious ritual,
such as consecretions, teaching religion, and he is
dedicated to rebuilding the monastery, images of
Buddhas, Buddist scriptures, and Buddist towers.
He is very aged. 4) Rinnam Incarnate Lama re-
built the Yigja - Dongkor Buddist Rotation of the
monastery. During several decades, he took
120



charge of monastery activities. He contributed
much to the monastery. At present, there are more
than 400 monks. Among the monks who have fin-
ished studying regulations and Buddhist knowl-
edge, they will continue their education in the
Buddism study courtyard and the Buddism pracice
courtyard of the monastery. The young monks need
to study regulations and basic knowledge.
The Buddism practice courtyard of the monas-
tery consists of three parts. The first part is the
central part. The second part is the practice house
for Guru Degpa Kundul. The third part is the prac-
tice house for Achi Choeji Dolma.
The Buddism study courtyard of the monastery
has three departments: 1) Basic Department. The
monks mainly study Tibetan grammar, phonetics,
character study, etc. 2) Buddism study and prac-
tice. The monks mainly study how to find enlight-
ment and follow Bodhisattvas. 3) Theory. The ma-
in subjects are neutrality, Phar - phyin, etc. The
monastery not only has Buddist repenting occasions
121



before the 15th and after the 15th of each month and
summer residences in religious retreat every year,
but also holds observes usual Buddist occasions ev-
ery day.
In addition, all the temple and Buddist scrip-
ture, Buddist icon, and Buddist towers had been
damanged seriously. The monastery faces difficul-
ties collecting adequate funds to retify these condi-
tions. Nevertheless, with the hard work of all la-
mas and monks in the monastery, and assistance
from all pious patrons, the monastery is gradually
being rehabilitated.
122



ཕྱི་ཤོག་མཛེས་རིས་པ། བཀྲ་ཤིས་བཟང་པོ།
དེབ་གཟུཊ་བཀོད་སྒྲིག་པ། བསེ་མཁར་ཀུན་དགའ་ཚེ་རིང་།
རྩིས་འཁོར་ལག་རྩལ་པ། ཆོས་བཟང་།
ཞུས་དག་པ། སྐྱུ་རའི་བསམ་གཏན་རྣམ་རྒྱལ།
དཔེ་རིན། སྒོར་10



༠༡་
་ ་་་་
མཆོག་སྤྲུལ་བསྟན་པའི་བློ་གྲོས་དགེ་འདུན་ཚོགས་པའི་དབུས་སུ་བཞུགས་པ།
ནཱ་རོ་ཆོས་དྲུག་གི་སྐབས་དང་པོའི་སྒྲུབ་གྲྭ་པ་རྣམས་མཐར་ཕྱིན་ནས་
རས་འབུད་མཛད་པ།



མཆོག་སྤྲུལ་བསྟན་པའི་བློ་གྲོས་དགེ་འདུན་ཚོགས་པའི་དབུས་སུ་བཞུགས་པ།
ནཱ་རོ་ཆོས་དྲུག་གི་སྐབས་དང་པོའི་སྒྲུབ་གྲྭ་པ་རྣམས་མཐར་ཕྱིན་ནས་
རས་འབུད་མཛད་པ།



-
E
கடமைகள்
பக்கம்
பாங்காக
